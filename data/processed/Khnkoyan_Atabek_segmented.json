[
    "ԲԱՆԱՍՏԵՂԾՈՒԹՅՈՒՆՆԵՐ\nԿԱՐՄԻՐ ԳԱՐՈԻՆ\nԳարուն եկավ,Կարմիր գարուն,Մեծ գետ դարձավՓոքրիկ առուն,Էլ չթողեցՃամփին ճահիճ,Քշեց տարավ օձ ու կարիճ:\nԴու չես տեսել էսպես գարուն,Էլ չես թափի կարմիր արուն.\nԷլ չես տեսնի սրտի մրմուռ,Էլ չես չափի արցունք բուռ-բուռ.Էլ չի ուտի օձը ձագիդ,Ու չի խոցվի սիրտդ ու հոգիդ.Կարմիր կակաչ սարի լանջին,Կարմիր մորի թփի միջին,Էսպես եկավ կարմիր գարուն.Մեծ գետ դարձավ փոքրիկ առուն:",
    "ԸՆԿԵՐ\nԼուսացավ, ընկե՜ր,Ե՜կ աշխատենք, ե՜կ,Աշխատանք կուզիԱշխարհը նորեկ:",
    "Աշխատանք ձեռքի,Աշխատանք մտքի,Աշխատանք կուզիԳիշեր ու ցերեկ:",
    "Աշխատանքը մերՉի կորչի անհետ,Անմահ կմնաՎեհ մտքերի հետ:",
    "Օգուտ տանք երկրին,Օգուտ, ի՜մ ընկեր,Ցանենք աշխարհումՄիշտ ազնիվ սերմեր:",
    "ՀՈԿՏԵՄԲԵՐԻԿՆԵՐԻ ԵՐԹԸ\nՁորակի միջով,Ոտի տակ կանաչ,ՀոկտեմբերիկներԳնում են առաջ:",
    "Արևի լույսըԼցվել է ձորակ,Ֆռռում է քամուցԿարմիր դրոշակ:",
    "Վաղ են վերկացել,Ընկել են ճամփա.Թմբկահար, զա՜րկ, զա՜րկ,Թմբուկդ թմբա:",
    "Երգ, խաղ ու մարզանքՍփռելով ճամփին,Հյուր եկան նրանքՊիոներներին:",
    "ՄԱՅԻՍ\nԳարնան ամիսՍիրուն մայիս,Նախշ ու նկար,Բարով եկար:",
    "Եկար, բերիրՎարդը կարմիր,Սուսան-սմբուլ,Սիրուն բլբուլ:",
    "ՄԵՂՈԻ\nՊըզզան, պըզզան,Պըզպըզան,Պստիկ մեղու տըզտըզան,Դաշտ ու հովիտ կշրջես,Բարձր սարեր կթռչես,Սուսան սմբուլ կծծեսՈւ ոտքերով թավամազՓոշի առած՝ տուն կգաս:",
    "ԳԱՐՈԻՆ\nՁմեռն անցավ...Եկավ գարուն...Ձյունը հալվեց,Լցվեց առուն:",
    "Արև ծագեցԱրևելքից,Ծիլեր քաշեցԳետնի տակից:",
    "Տաք հարավիցԵկան հավքեր,Բույն հյուսեցինԸնկեր-ընկեր:",
    "Ծառը պտկեց,Տվեց բողբոջ,Աղբյուրն հանեցԱնուշ խոխոջ:",
    "Փռվեց կակաչՍարի լանջին,Կարմրեց մորինԹփի միջին:",
    "Դաշտը թավիշԶգեստ հագավ,Կանգնեց քարինԵրգեց կաքավ:",
    "Արոտ գնացԾնած մաքին,Կաթը տվեցԱնուշ ձագին:",
    "ԱՌԱՎՈՏԸ\nԼույսը լույսով շողշողաց,Երգը հնչեց սոխակի,Շողը շողով դողդողաց,Շուտով արև կծագի:",
    "Արշալույսի ցոլքերըՇապիկ հագան ծիրանի,Տեսան, թռան հավքերը,Նրանց հազա՛ր երանի:",
    "Դաշտի քնքուշ ծաղիկըԲացեց թերթեր բուրավետ,Եվ վաղորդյան շաղիկըԵրկինք թռավ շողի հետ:",
    "Ու բարձրացավ թանձր մեգԳետի փրփուր ջրերից,Ջրին ասավ մի եղեգ.— Տե՛ս, լո՜ւյս ծագեց վերևից:",
    "ԼՈԻՍԱԴԵՄԻՆ\nԱնուշ հովերն են փչում,Ոսկի հասկերն են ծփում,Մանր ուլունք շաղ տալով՝Բարակ առուն կարկաչում:",
    "Առվի կանաչ ափերինԳառն ու ուլն են արածում,Ծաղիկները թփերինԱնուշ բուրմունք տարածում:",
    "Արշալույսը ոսկեզօծԾագեց հեռվից շողալով,Խոփը մտավ հողի ծոց,Ակոս շարեց սողալով:",
    "ԾԱՂԿԱՆՑ ԾՈՎԸ\nԾաղկունքն ամեն մեկ-մեկ բուսանՀարյուր-հազար գույն-գույն ներկած,Լեռ ու հովիտ ծաղիկ դարձան,Ծաղկանց ծովը ծըփ-ծըփծըփաց:",
    "Մանուշակը կապույտ գլխովԹաք է կացել թփերի տակ,Զանգակիկը մեղմ ճոճալովԹերն է ներկել կապույտ-սպիտակ:",
    "Ատամնավոր պսակ գլխինԿարմրել է ցից մեխակը,Իր բյուրավոր աչքը դեզին՝Հոտ է բուրում բարձմենակը:",
    "Սիպտակ հագած հեզ շուշանըՓսփսում է զեփյուռի հետ,Թերը փռած մարգարիտըՕրորվում է առաջ ու ետ:",
    "Կարմիր մախմուր, կուրծքը սևիկ,Մեն-մենակ է ալ-կակաչը,Սիպտակ փրփուր, լայնաթևիկԲոժոժ էլ կա ծաղկանց մեջը:",
    "Զարմանազան, էն զանազանԾաղիկը իր վիզն է թեքել,Շարշարուրիկ շարան, շարանՈտից գլուխ դեղին հագել:",
    "Գյուլիսապահ մի ծաղիկ կա,Որ չի բացվում օր ցերեկով,Նա կբացվի ու հոտ կտաԱրևից ետ, մութ գիշերով:",
    "Քաֆուր-վարդի գովքը մնաց,Քնքուշ վարդի, կարմիր վարդի,Փշերով է շրջապատված,Փուշը սուր-սուր քաֆուր-վարդի:",
    "Մի անթառամ ծաղիկ էլ կաԾաղիկների ծաղիկն է նա,Նորի նման հինն անթառամ,Ամառ, ձմեռ չի չորանա:",
    "Սուսան, քրքում ու բալասանՈսկե պսակ սարի լանջին,Ամեն ծաղիկ իր հոտն ունի,Բույր ու բուրմունք դաշտի միջին:",
    "ԾԻԾԵՌՆԱԿԻՆ\nԴու կապուտակ ծովով արի,Թեթև, թեթև թևով արի.Ծովի փրփուր լանջով արի,Գարնան երգով, կանչով արի\nԱրի՜, արի՜ , սիրուն ծիծեռ,Արի, արի, գարուն դու բեր:",
    "Սևիկ-մևիկ աչիկ ունես,Մկրատաձև պոչիկ ունես,Ծովի փրփուր լանջով արի,Գարնան շնչով, կանչով արի:",
    "Արի՜, արի՜ , սիրուս ծիծեռ,Արի, արի, գարուն դու բեր:",
    "Ծիծեռնակով գարուն կգա,Անծիծեռնակ գարուն չկա,Ծովի փրփուր լանջով արի,Գարնան շնչով, կանչով արի:",
    "Արի՜, արի՜, սիրուն ծիծեռ,Արի,՜, արի՜, գարուն դու բեր:",
    "ՔԱՄԻ\nՔամի, քամի, դու ահեղ,Էն երկնքի ամպերըՀալածում ես ամեն տեղ,Ալեկոծում ծովերըՈւ տարածում սար ու ձորՔո անուշիկ հովերը:",
    "ԲԿԼԻԿ-ՁԿՆԻԿ\nՁկնիկ, լո՜ղ տուր, լո՜ղ արա,Դրսի որսը թող արա.Իջի՜ր ջրի հատակը,Մինչև անցնի վտանգը:",
    "Տե՛ս, փորձանք կա քո գլխին,Մի լավ մտիկ երեխին.Որդ է խփել իր կարթինՉմոտենաս էդ որդին:",
    "Ինձ չլսեց շեկլիկը,Ինձ չլսեց բկլիկը,Հո՜պ, կուլ տվեց նա որդը,Կարթը մնաց կոկորդը:",
    "ԼՈԻՍԻՆ\nԼուսին, լուսին,Լուսերես,Ինչքան, ինչքանԿլոր ես\nԼույս ես տալիսԳիշերով,Քո վառվռունԹշերով:",
    "ԳԻՇԵՐ\nԻջնում է գիշերՍարերի ուսին,Փայլում է վերիցԿաթնագույն լուսին:",
    "Վերից նայում էԵրկինքը ուրախ,Քնած է գյուղըԱնհոգ ու խաղաղ:",
    "ԳԱՐՈւՆ\nԶուգված, զարդարվածԹավիշ կանաչով,Ցոլում է դաշտըՈսկե ճաճանչով:",
    "Սիրուն մայիսըԳոհար է մաղել,Ծաղկանց թերթերըՇողել ու շաղել:",
    "Հազար տեսակիԹռչուն է երգում.Ալ-կանաչ դաշտըԶընգում, զրընգում:",
    "ԾԻԱԾԱՆ\nՄթին ամպերիցԵկավ հորդ անձրև,Պարզեց երկինքը,Ծագեց ջինջ արև:\nԿանաչ ու կարմիրԿապեց ծիածան,Ջրի կաթիլներնԱլ — գոհար դարձան:\nՔամին հանդարտեց.Էլ չկա փոշի.Հողը տաքացավ,Ծխեց գոլորշի:",
    "ՁՈԻԿԸ\nՁուկն է լողումՎճիտ ջրում,Վճիտ ջրում լճակի,Վառ արևի շողերի տակՑոլք է տալիս արծաթի:\nՀա՜ սուրում է,Հա՜ սուզվում էԲյուրեղ ծոցը լճակի,Բյուր նազանքովՄեղմ փարվում էՊուտ-պուտ թևին կոհակի:",
    "ԱՅԳԻԿանաչիր, կանաչիր,Իմ սիրուն այգի,Կանաչ ու կարմիրՆոր շորեր հագի:",
    "Գարուն ու հավքերԵկան քեզ համար,Կանաչիր, այգի՜,Անշուք մի՜ մնար:",
    "Կանաչն ու կարմիրՆշան են կյանքի.Գարունդ է եկել,Կանաչիր, այգի՜:",
    "ՉՈՐՍ ԵՂԱՆԱԿ\nԹե գարուն է նախշ-նախշուն,Նա ինչե՞ր է մեզ բաշխում.— Ծիլ ու ծաղիկ, կանաչ խոտ,Ալ ու ալվան վարդ շաղոտ:",
    "Թե ամառ է, շոգ ամառ,Ի՞նչ է բերում մեզ համար.— Ցորեն, գարի ու հաճար՝Ամեն հոգսի դեղ ու ճար:",
    "Թե աշուն է պտղաբեր,Ի՞նչ է բերում մեզ նվեր.— Նուռ, սերկևիլ, տանձ, խնձոր,Դեղձ ու խաղող մեղրածոր:",
    "Թե ձմեռ է ցրտաշունչ,Ի՞նչ է թափում լուռումունջ.— Փաթիլ, փաթիլ փափուկ ձյուն՝Արծաթի պես պսպղուն:",
    "ԱՇՆԱՆ ԴԵՄ\nԿապուտակ երկինք, լուսեղեն կամար,Ամպերը մալանչ ու ճերմակ մարմար…Հավքերը երամ՝ տարագիր, չըվող,Վերջին հրաժեշտի կարոտը երգող...Ոսկեհուռ շողեր, դողդող հուրհուրան,Ոսկեթել շըղարշ ջըրերի վրան...Գետի կոհակներ մանրիկ օղերով,Ողողած, ցողած դալուկ շողերով...Դաշտերը գունատ, հերկերը սև-սև,Եվ անտառն անխոս, ծառը անտերև...\nԵՂԵՎՆԻ\nԳունատ աշուն է...Էլ չկա թռչուն,Քամու թևերինՏերևն է թռչում:",
    "Միայն եղևնին,Այնտեղ, խոր հովտումԿանաչ է հագել,Աշնան դեմ ժպտում:",
    "ԱՆՏԵՐԵՎ ԾԱՌ\nՓչեց ցուրտ քամին,Եկավ մեգ, մշուշ.Թերթերը թափեցԾաղիկը քնքուշ:",
    "Անտերև ծառըՃյուղերը ճոճեց.Աշնան քամու հետԿանգնեց ու վիճեց.\n— Հե՞ր տերևներսՄեկ-մեկ պոկեցիրՈւ աչքիս առաջԳետին ածեցիր:",
    "ՁՄԵՌ\nԾառը մերկացավԶրկվեց տերևից,Ձյունի փաթիլներԻջան վերևից:",
    "Ձյուն ու ցուրտ եկան,Առու, գետ լռեց.Իր արծաթ գորգըՁմեռը փռեց:",
    "Ձյունը ծնկահարՆստեց մեր ճամփին,Սիպտակ հյուսերըԿիտեց գետափին:",
    "ՄԱՍՏԱՆԸ\nԿըտի-կըտի Մաստանը,Կտիկ մտավ բոստանը,Ոտով մարգը տրորեց,Գլխով հողը փորփրեց,Ծուլի-ծուլի վեր ելավ,Իր պոչի հետ խաղ արավ:\nԲոստանչին էլ դուրս թռավՉար այծիկին ձեռք առավ.Տվեց, տվեց, տուր տվեց,Ջանը վրեն քրքրեց,Քամուն տվեց մազերը,Տեղից հանեց պոզերը,Հանած պոզերի տեղըԼցրեց աղ ու տաքդեղը.Քոլիկ դարձավ ՄաստանըԷլ չէր մտնում բոստանը:",
    "ԲԶԵԶ\nԲը՛զ, բը՛զ, բըզբըզան,Բզեզն եկավ տըզտզան,Եկավ-ընկավ թակարդը,Նրան բռնեց չար սարդը:",
    "ՄԻ ԷԾ ՈԻՆԵՄ\nՄի էծ ունեմՀինգ վեց ուլով,Կաթը կըթեմԿուժով, կուլով,Մածուն մերեմԿճուճներով,Եղը հանեմԼվի տկով,Բառնամ սելինՄեծ-մեծ ակով,Քաղաք տանեմՅոթ լուծ մկով,Հո՜, հո՜ անեմՈւղտի պոչով,Ճամփեն երթաԿատվի քուչով:\nԹե չհասնիԷդտեղ վնաս,Քեռի Մինաս,Ինձ հյուր կըգաս:",
    "ԳԻՐՔ\nԱսա տեսնեմ,Իմ սիրուն գիրք,Էս ինչե՞ր կանԾոցիդ միջին.Ճստան մուկը,Ոսկի ձուկը,Թիթեռ, բզեզԳույն-գույն, պես-պես.Բադն ու բուլիկ,Գառն ու ուլիկ,Կաքավ ու լոր,Շլոր, սալոր:\nԱսա՜, պատմի՜րԻմ ականջից,Շատ բան գիտեսԱմեն ինչից:",
    "Դե՛հ, շո՜ւտ պատմիր,Իմ խելոք գի՜րք,Մատաղ կանեմՔեզ խաղ ու միրգ:",
    "ՈՍԿԵ ՁՎԻԿԸ(Ռուսական)\nՊապի, տատի չալ հավիկԱծեց ոսկե մի ձվիկ.Տո՜ւր որ տվեց Պապիկը,Բայց չկոտրեց ձվիկը.Տո՜ւր որ տվեց Տատիկը,Բայց չկոտրեց ձվիկը.Մին էլ վազեց մկնիկը,Պոչահարեց ձվիկը,Ձվիկն ընկավ կոտրվեց:\nԼաց է լինում Պապիկը,Լաց է լինում Տատիկը,Կըռկըռում է հավիկը.— Մի՜ լար, Պապի՜կ,Մի՜ լար, Տատի՜կ,Նորից կածեմ ես մի ձվիկ.Ձվիկ, ձվիկ,Ձվեղեն,Էլ չի լինի ոսկեղեն:",
    "ԳՈՐՏԵՐԻ ԽԱՂԸ(Ռուսերենից)\nԼուսնյակ գիշեր...Լիճը խաղաղ...Ուռած թշերԳորտերի խաղ:\nԳորտի բանակ,Գորտի նվագ...Սրախոսում...Զրախոսում…Քեռու մասինԷս են ասում.— Քեռին մեռել ա՛Քեռին մեռել ա՛...— Ե՞րբ, ե՞րբ, ե՞րբ, ե՞րբ,— Մե-կե-կել օ՜ր, մե-կե-կել օ՜ր,Ղո՜րդ, ղո՜րդ, ղո՜րդ, ղո՜րդ:\nՈւռել ա, մեռել ա, լռել ա,Կը-կը-կա, մը-կը-կա, մեռել ա,Կանչեք տատը գլխին լա...\nԳորտ տատիկը բարկացավ,Չուստերն հագավ, վերկացավՃմբան ծերին թըփ, թըփ, թըփԳիժ թոռները չըփ, չըփ, չըփ,Տոտ ու տոտիկ չռեցին,Ջուրը չընկած՝ լռեցին:",
    "ՊԱՊՆ ՈՒ ՇԱՂԳԱՄԸ(Ռուսերենից)\nԴռան առաջՄի անգամ,Պապը ցանեցՄի շաղգամ:\nՇաղգամն աճեց,Մեծացավ.Պապը քաշեց,Քաշքըշեց,Շաղգամն հողիցՉհանեց:\nՊապը կանչեցՏատիկին.Տատը՝ պապից,Պապը՝ շաղգամից,Հա՜ քաշեցին,Քաշքըշեցին,Շաղգամն հողիցՉհանեցին,Տատը կանչեցԹոռնիկին.Թոռը՝ տատից,Տատը՝ պապից,Պապը՝ շաղգամից,Հա՜ քաշեցին,Քաշքըշեցին,Շաղգամն հողիցՉհանեցին:\nԹոռը կանչեցՇընիկին.Շունը թոռից,Թոռը՝ տատից,Տատը՝ պապից,Պապը՝ շաղգամից,Հա՜ քաշեցին,Քաշքըշեցին,Շաղգամն հողիցՉհանեցին:\nՇունը կանչեցՓիսոյին.Փիսոն՝ շընից,Շունը՝ թոռից,Թոռը՝ տատից,Տատը՝ պապից,Պապը՝ շաղգամից,Հա՜ քաշեցինՔաշքըշեցին,Շաղգամն հողիցՉհանեցին:\nՓիսոն կանչեցՄըկնիկին.Մուկը՝ փիսոյից,Փիսոն՝ շնից,Շունը՝ թոռից,Թոռը՝ տատից,Տատը՝ պապից,Պապը՝ շաղգամից.Որ քաշեցին,Քաշքըշեցին,Շաղգամն հողիցՀանեցին:",
    "ՍՈԽԱԿԸ ՎԱՆԴԱԿՈԻՄ(Ռուսերենից)\nԻնչո՞ւ, ի՜մ սոխակ,Չես ուտում կերդ.Ինչո՞ւ չես ասումԱնուշ երգերդ:",
    "— Երգում էի եսՍաղարթում դալար,Ոսկե վանդակումԼուռ եմ միալար:",
    "Դալար ճղնիկըԱսում է՝ ապրի՜ր.Ոսկե վանդակըԱսում է՝ մեռի՜ր:",
    "Ընկերս ճյուղքիցԻնձ է ափսոսում,Ձագերից զրկվածԵս երգ չե՜մ ասում:",
    "— Բաց կանեմ, սոխա՜կ,Դուռը վանդակիդ.Թևիդ տուր, թռի՜ր,Հասիր ձագերիդ:",
    "ԿՏԱԿ(Տարաս Շեվչենկոյից)\nԵրբ ես մեռնեմ, ինձ թաղեցեքԻմ սիրելի Ուկրայնում.Գերեզմանիս հողաթումբըԹող բարձրանա բաց դաշտում:",
    "Եվ այնտեղից թող երևանԼայն Դնեպրը, դաշտ ու ձոր.Թող ես լսեմ վեհ ԴնեպրիԱհեղ ձայնը ամեն օր...\nԳալ օրերի սիրով կապվածԸնտանիքում մեծանունԻնձ էլ հիշեք քաղցր խոսքով,Ի՜մ եղբայրներ սիրասուն:",
    "ՉՀՆՁԱԾ ԱՐՏԸ(Նեկրասովից)\nԱշուն է խորին,Հավքերը չկան,Ծառը մերկացավ,Տերևներն ընկան:\nՄերկ դաշտում միայնՄի արտ կա անքաղ,Կարծես անցնողիցԽնդրում է մանգաղ:\nՀասկերը կարծեսԱսում են իրար.— Մեզ աշնան քամինԱրավ ցրտահար:\nՀերիք է նա մեզՏա գետնեգետին.Մեր հատիկներըՇաղ գան, փոշոտվին:\nՆույնն է մեզ համարՎաղը, թե այսօր,Քամու առաջինԴողում ենք անզոր:\nՄուկն է մեզ կտրումԳիշեր ու ցերեկ,Ո՞ւր է մեր տերը,Ձեն տվեք, բերեք:\nՈ՞ւմ համար վարեց,Ո՞ւմ համար ցանեց,ՉԷ՞ որ մեզ քամինՑիրուցան արեց:\nՊատասխան տվեցՔամին այդ հարցին.— Ձեր տերն հիվանդ է,Գլուխը բարձին:",
    "ՏԵՐԵՎՆԵՐ(Տյուտչևից)\nԾլում ենք, ծաղկումԳարնան օրերին,Ու հյուր ենք մնումԿանաչ ճյուղերին:",
    "Ամռան արևըԳալիս է շողում,Գոհար շողիկըՄեր սիրտը ցողում:",
    "Դաշտը մերկացավ,Էլ ծաղիկ չկա,Մեղմիկ զեփյուռըԷլ չի շընկշընկա:",
    "Ինչո՞ւ ճյուղերիցԿախվենք ու դեղնենք,Լավ չէ՞, որ մենք էլԹև առնենք, թռչենք:",
    "Եկեք, քամիներ,Հեռու տեղերից,Թերթեցեք, տարեքՄեզ չոր ճյուղերիցԹերթեցեք, առեքՄեզ ձեր թևերին,Աշնան օրերըՍև ու սուգ բերին:",
    "ԲԼԲՈՒԼԸ ԴԱՏԱՐԿ ԹՓԻՆ\nԵս բլբուլ եմ,Մի բուն ունեմ,Մի բուն ունեմ սարին է,Սիրտս բոց է,Սիրտս խոց է,Միջին լիքը արին է:",
    "Ես մի բլբուլ,Սարի սմբուլ,Արին կերթա իմ սրտից,Վարդս քաղած,Թուփը թողած,Ինչպես չըլամ կարոտից:",
    "Սիրտս կուլա,Կը մղկտա,Ցավը թափեց թևերս,Վարդս քաղած,Թուփը դատարկ,Էլ ում անեմ երգերս:",
    "ՈւՌԵՆԻ\nՍիրուն ուռենի,Կանաչ ուռենի,Ճյուղերդ կախ-կախ,Ինչու չես ուրախ:",
    "Սի՞րտդ է ծարավել,Արև՞ն է վառել,Որ էդքան ջահելԳլխիկդ ես ծռել,\nՎշտոտ ես դառել,Ծնկիդ ես խփում,Արցունք ես թափում:",
    "ՊՈԵՄՆԵՐ\nՄԻՍՏԸՐ ԹՎԻՍՏԸՐ\n(Թարգմ. Ս. Մարշակից)\n«Մի երկիր գնալիս՝ աշխատեցեք նրաօրենքներն ու սովորությունները պահպանել՝թյուրիմացություններից խուսափելու համար»:\n(Կարլ Բեդեկերի 2-րդ ուղեցույցից)Ուժեղ են նաև հայկական առածները.«Մի տեղ գնալիս՝ տեսար մարդիկ կույրեն, դու էլ աչքերդ կապիր, կույր ձևացիր»:",
    "«Չեմ-չում շատ արավ,Բայց կակղեց-կերավ»:",
    "I\nԱրտասահմանումԳրասենյակ կա «Կուկ».Եթե քեզ պատիՁանձրույթ, թե տաղտուկԵվ դու կամենասՄան գալ ամեն վայր, —Շուրջ արար-աշխարհ,Նաև, ո՞վ գիտի,Կղզին Թաիթի,Փարիզ և Պամիր՝Դու Կուկին դիմիր:\nԻսկույն ևեթ նաՔեզ համար նավումԼավ տեղ կբանա.Կամ կհրամայի դեռՏալ քեզ ինքնաթիռ,Կամ քո ետևիցԱմեն բան սարքի,Ուղտ էլ կուղարկի:\nԼավ հյուրանոցումՍենյակ և վաննա,Անգամ անկողնումՆախաճաշ կտա:\nԿուկը ցույց կտա՝Սարեր և խորշեր,Հյուսիս և հարավ,Արմավենիներ,Հսկա նոճիներԱնսպառ, անբավ:",
    "II\nՄիստըրԹվիստըր՝Նախկին մինիստր,ՄիստըրԹվիստըր՝Մի հետաքրքիրԾակամուտ բանկիր,Գործարանների,Շոգենավերի,Եվ տների տերՈրոշեց ման գալՆա ամբողջ աշխարհ:\nԲայց թե չիմանաք,Ինքը մեն-մենակ:\nՈ՜չ:\nԿին ու աղջիկըԵղան նրան պոչ:",
    "III\nՎաղ մի առավոտԶնգաց Կուկի մոտ —Խոսեց ապարատ.— Չորս նավասենյակՆյու-Յորք — Լենինգրադ:\nՀյուրանոց,Վաննա,Այգի,ՇատրվանԱնշուշտ կունենա:\nՄիայն, տեսեք, ա՜յ,Աչքիս չերևանՆեգր, չինացի -Չըլինեն հարևանՄիստըր ԹվիստըրըՉի սիրում իսկիՈրևէ խուժանԳունավոր ազգի:\nԼսվում է ԿուկիԽոսքը դրական.— Կլինի...Եվ այն՝Ձեր պատվին միայն:",
    "IV\nՏաս րոպե առաջՆավի մեկնելուց՝Միստըրը կայմումՀանեց իրեն ցույց:\nԿողքին՝ՊառավըՃամփի ակնոցով,ԱպաԱղջիկը՝Անբաժան կապկով:\nԻր գրկանոցովԴեմքին է փչումԴնչիկն է պաչում:\nՀետքից գալիս ենՉորս հատ աժդահա՝Ուղիղ քսան չորսՃամփի պայուսակՀենց իրենց վրա:",
    "V\nՄեծ շոգենավըԱմերիկայից,ՕվկիանոսիՋրերն է ճղում,Իր ճամփան ուղղածԴեպի արևելք,Դեպի մեզ լողում:\nՄիստըրԹվիստըր՝Նախկին մինիստր,Մի մեծ ծակամուտ,Ամեն տեղ պուպուստ,Բանկիր շատ հարուստ.Գործարանների,ՇոգենավերիԵվ տների տեր,Անտակ-անհատակՕվկիանի վրաԻր համար անհոգԽաղում է գնդակ:\nԶգում է իրենՈւրախ անսովոր՝Ազգեր գունավոր՝Նեգր ու չինացիՉունի դրացի:\nԱյլ շոգենավ ենՋրերն օրորում,Նեգր ու չինացուԱռաջ են հրում:\nՆրանց տեղերըԵ՜վ խոնավ, և՜ շոգ...Ալիք, բարկ օջախՏանջում են ջոկ-ջոկ:",
    "VI\nՄիստըրԹվիստըր —Հայտնի միլիոներ,Շատ զբոսասեր,Իբրև մի տուրիստԳալիս է մեզ մոտ,Դեպի ԷՍԷՍԵՐ,Լսվում է աղմուկԼենինգրադիՆավահանգստից,Քաղաքն է կանգնումԻր ամբողջությամբՆավի աջ կողքից,Գորշագույն ջրեր,Սյուներ անհամար...ԳործարաններիՀիսն է մրոտումՋինջ երկնակամար:\nՏեսեք միստըրին՝Գլխարկը ձեռին,Շավղով՝ անհանգիստՎազում է դեպիՎեր, նավահանգիստ:\nԹե ողջ է մարդը —Ականջը խոսի,Դիտելով հեռվիցՊետրոս-ՊողոսիԱսեղը-շպիլ,Սկսեց շտապել,Նստեց ավտոմոբիլ:\nԴարսվեցին իրերԱղջիկը, կապիկ, կինԲազմեցին կարգին:\nԱվտոն չարագույժՃռճռոցով միՇարժվեց իր տեղից,Վզզաց ոնց քամի.Իր ճանապարհինՍահեց ասֆալտով,Պատվելով աջ, ձախԲենզինի հոտով:",
    "VII\nՄիստըրԹվիստըր՝Նախկին մինիստր,ՄիստըրԹվիստըր՝Հայտնի միլիոներ,Գործարանների,ՇոգենավերիՈւ տների տեր:\nՎստահ մտնում էՄեծ հյուրանոցը,Անունն «Անգլետեր».Ոսկի սիգարըԴրած բերանին՝Հպարտ ասում էՆա դռնապանին— Կա՞ն հյուրանոցումԱզատ համարներ,Հիշիր երեկվաՀեռագիրը մեր:\n— Կան.Երկու համարՄեկ՝ իններորդը,Մեկ՝ տասներորդը,Շատ էլ ձեզ հարմար, —Պատասխանում էԴռնապանը նրան,Զարմանքով չռածԱչքերը վրան:",
    "VIII\nՀայելիներիՄոտով, մի նախշունԳորգի վրայովԳնում են դեպի վեր՝Նշած համարները,Դանդաղ քայլերով:\nԴռնապանն առաջից,Հասակն ահագին,Սերթուկը հագին,ՀետքիցԵկվորը՝Պանամ գլխարկով,ՀետքիցՊառավը՝Ճամփի ակնոցով.ՀետքիցԴստրիկը՝Իր գրկանոցով:\nԱրտասահմանցիքԿուչ ու ձիգ,Հանկարծ՝Մնացին բերնբաց.Հայր Թվիստըրը հո՜Կորավ քրտինքումԷՍԷՍԵՐ գալըԱնիծեց մտքում:\nԳալիս էր մի մարդ՝Սևամորթ հսկա,Դեպի՝ ցած վերից,Հարյուր իննսունԳլխի համարից:\nԻր մի սև ձեռքըԱստիճաններիՃաղերին տալով՝Գալիս էր հանգիստ,Կարճլիկ չիբուխըԱնհոգ ծխելով:\nՀայելիներիՄիջով,Առաջով…Եվ ահա այնպես,Մեկը մեկի պեսՇարքով:\nԵրկար-ձիգԳալիս էին ցածՍևամորթ անձինք...Ամեն սևամորթՁեռքը ճաղերին,Իրեն համար ջոկ.Ամեն սևամորթԿարճլիկ չիբուխըԾխում էր անհոգ:\nՄիստըրն ուտում էԻնքն իրեն ներսից,Եվ քիչ է մնում,Որ ճաքի հերսից:\nՆայում է նա աջ,Նայում է նա ձախ,— Վա՛խ. վա՛խ,Էս ինչ խաղ:\nԵթե նեգրեր կանԱյս հյուրանոցում,Մենք ապրողը չենքԽուժանանոցում, —Եկվորն է ասումՈւ սլանում վարԱստիճաններովԽիստ սարսափահար,Լայն-լայն քայլերով,Էնքան լայնեզրՊանամ գլխարկով:\nՀետքովՊառավը՝Ճամփի ակնոցով,ՀետքովԴստրիկը՝Իր գրկանոցով:",
    "IX\nԵ՜վ լուռ, և՜ շտապ,Նստում մեքենա,ՄեքենավարինԲոթում՝ թե գնա:\nՆրանց ճամփելովԴռնապանը խիստ,Հեռախոսի մոտԿանչեց անհանգիստ:\n— Երկո՜ւ,Քառասուներկո՜ւ,Քառասունևութ,«Աստորիա»,Հեռախոսի մոտ,Կանչեք խնդրեմ շո՜ւտ,Դռնապան՝Բանին —Ձեր էն Ստեփանին:",
    "— Լսի՜ր ինձ, Ստեփան,Այ, էսպես մի բան.Մի մեքենայովԳալիս են ձեզ մոտԱմերիկացիԱնտես, անծանոթԵրեք նոր տուրիստ.Ազգը՝ ԹվիստըրԱշխարհում հայտնիԻմպերիալիստը.Այն էլ ոչ թե քիչ,Այլ մեծ խառնակիչ:\nԱսա՜ նրանց, հա՜ ,Որ համար չկա,Չզիջես հանկարծ,Ստեփա՜ն, ողջ կաց:\n— Քսան մե՜կ,Տասնո՜ւթ,«Սիցիլիա».Շուտ՝Կանչել դռնապանՎստահ ՎասիլինՀեռախոսի մոտ.Վասի՜լ, ինձ լսիր,Էլ մի՜ սպասիր.Մեզնից դեպի ձեզՈւր, ուր չի, հրեսՄի մեքենայովՇտապ գալիս ենԵրեք նոր տուրիստ.Ազգը Թվիստըր,Աշխարհում հայտնիԻմպերիալիստը.Այն էլ ոչ թե քիչ,Այլ մեծ խառնակիչ:\nԿասես նրանց, հա՜ ,Համար՝ աստված տա…Էլ բան չեմ ասիլ,Է, ողջ կաց, Վասիլ:\n— Հի՜նգ,Երեսունհի՜նգ,Երեսունի՜նը,«Իտալիա»,— Կարելի է՝ գաՀեռախոսի մոտԴռնապանը ձեր՝Ընկեր Վիտալիա.\nԲարև, Վիտա՜լի,Գալիս են... և այլն,Լեզվին տալիս,Կրկնում հինն էլի:\nՓողոցն առել էՄի փոշի բարակ,Ավտոն է թռչումԱրագից արագ:\nՓողոց Գոգոլի,Մուտքը՝ հինգերորդ,Պատասխանում են՝— Տեղ կա ոչ, ճամփո՜րդ:",
    "Փողոց Պեստելի,Մուտքը՝ առաջին.Պատասխանոմ են.— Տրված է անգամՀամարը վերջին:\nԵվ հրապարակըԱպստամբության,Մուտք հինգերորդ.Պատասխանում են.— Տեղ կա ոչ, ճամփորդ:",
    "Էդ քիչ էր.Էդ դեռ,Ավտոն էլ նոր բեռ:\nՀանկարծ ճաքում էՀետին աջ շինը.Վերշին շնչումն էՆաև բենզինը:",
    "X\nՄիստըր Թվիստըր.Նախկին մինիստր.Հայտնի միլիոներ.Գործարանների,ՇոգենավերիԼրագրերի տեր,Վերադառնում էԷլի «Անգլետեր».Հետքով՝ՊառավըՃնճղկա քայլով,Ճամփի ակնոցով.Հետքով՝Դստրիկն իրԱնբաժան կապկով՝Իր գրկանոցով:\nԶանգահարեցինՓակ դուռը դրսից,Եվ լուսավորվեցՏան մուտքը ներսից:",
    "Մին էլ դրսից դուրսԽփեց գիշերվաԺամը տասներկուս.\nԴռնապանն իսկույնԲանալով մուտքը՝Հենց դռան ճեղքիցԱսում է նրանց.— Ու՜շ է, ու՜շ արդեն,Բայց թե ձեր մեղքից:",
    "Ինը համարն էլ,Տասը համարն էլՓակ են ձեզ համար.Ճնշված ազգերը,Հավաքված այնտեղ,Հենց հիմա ունենՄեծ համագումար,\n— Ի՛նչ անեմ, ափսո՛սՄեր ջանք ու ճիգը,Հոգնել եմ, հայրի՜կ, —Փսփսաց աղջիկը.\nԵթե այս գիշերԲան է՝ չգտանքՔնելու անկյուն,Միստըր, մեզ համարԳուցե դու առնեսՈրևէ մի տուն:\nԱռնե՛ս....Նազելիս....\nՈւզած տունը քո —Հասնենք Չիկագո, —Հայր Թվիստըրն ասաց,Եվ հառաչելով,Եվ հորանջելով:",
    "XI\nԳիշերվա մթնում,Կորած մոլորվածՄորն ու աղջկանՍպասում էր կաթված,\nԹե դռնապանըՉառաջարկեր տեղ՝ԾառայանոցումՊրոլետարական,Մի թախտի վրաՆեղը, հո շա՛տ նեղ:\nԻսկ հայր միստըրը՝Փողալի քեռինՆախասենյակումԸնկավ աթոռին:\nԲացականչելով— Օ, աստվա՛ծ, աստվա՛ծ...Ու ձեռքից գնաց:",
    "Ոչ ողջ, ոչ մեռած,Հոգնած, բեզարած,Լռիկ տազ արածԳլուխը շեմքինՔնեց մինչև լույսԸնկած իր լենքին,Գլուխ-ոտք ծոցում,Այն խորհրդայինՄեծ հյուրանոցում,Անունն՝ է «Անգլետեր».Գիտե՞ք այն էլ ով՝Մտքով.Ծով խելքովՄիստըր Թվիստըր,Նախկին մինիստր,Միստըր Թվիստըր,Հայտկի միլիոներ:",
    "XII\nՄարդը քնած է,Քնի մեջ ժպտումԵվ զարմանալիՄի երազ տեսնում:\nՆա տեսնում է, որՄութ փողոցներումԱնտուն, շրջմոլիկԻնքն է թափառում:",
    "Հանկարծ ինքնաթիռ,Հեռվից աղմուկը,Երկնքից երկիրԸնկնում է Կուկը:\nՎազում սեղմում էՆա Կուկի ձեռքը,Նստում Կուկի մոտՄեծ ինքնաթիռը:",
    "Մեկնելով կուռը,Փակելով դուռը,Երկինք է լողումԴեպ Ամերիկա…Հայրենի հողումՄեծ տուն մարմարյա,Պարտեզը դռան.Միստրին ասում էՎաղեմի ծառան:\n— Մի ցցվիր այստեղ.Հիմա ներկայումԴու էլ տեղ չունեսԱմերիկայում:",
    "Դռները կաղնիԴրվեցին ընդհուպ,Քնից վեր թռավԱչքերը կես-խուփ:",
    "Ահի, սարսափիԿնիքը դեմքին,Զարթնեց շփոթված,Գլուխը շեմքին,Նույն խորհրդայինՄեծ հյուրանոցում,Անունն «Անգլետեր»,Էլ ո՞վ կար, էլ ո՞վ.Անցած ցամաք, ծովՄիստըր Թվիստըր,Նախկին մինիստր,Միստըր ԹվիստըրՀայտնի միլիոներ:",
    "XIII\nԱռավոտն եկավՄի ժիր պատանի,Որ կոշիկներըՍրբելու տանի:\nԿոկ վրձինի տակԱռան գույն ու փայլՔանի զույգ կոշիկ՝Ձևով այլ և այլ,Թե լայն և թե նեղ,Կարմիր ու դեղին,Եվ շվեդական.Եվ խորհրդայինԵվ գերմանական,Եվ ֆրանսիական,Ամենն իր տեղին,Իր ժամանակին,Վարժ ձեռքի տակին:",
    "Հանկարծ ի՛նչ տեսնի...Մանկան պես ժպտուն,Կես քուն, կես-արթունԱչքերը բաց-խուփ,Ձեռքին ծխատուփՄի օտարական,Դիտելով շուրջըԻջավ աթոռից:",
    "Նույն ծառայողըԳրասենյակիցԱսում է նրան.\n— Եթե ուզում եք, —Ազատ տեղեր կան.Մեկ-մեկից հարմարԵրկու կից համար:\nՀետն էլ հյուրանոց.Վաննա,Շատրվան,ԱյգիԱննման:\nՄիայն խնդրում եմ,Ձեր հրամանքըԼավ հաշվի առնիԱյս հանգամանքը.\nՍենյակին, աջից,Ունենք չին դրկից.Դրանից բացի,Սենյակին ձախից՝Մի սև մալայցի.\nՁեր գլխի վերևԱպրում է ինդուս,Ձեր տակին, ներքև՝Աժդահա զուլուս:\nԷն միլիոներըԴեռ քնից չսթափված,Կայտառ մանկան պեսԾիծաղեց գնաց:",
    "Գլուխը թափ-թափ,Ձեռքերով ծափ-ծափՃչաց անգլերեն— Օ քե՛յ...Այդ սենյակներիԲանալիներըՏվեք ինձ շուտ, հե՛յ:\nՈւ խլշկոտած,Ու էնպես տաք-տաքԴստերն ու կապկինՏված թևատակ,Թը՛ռ, տրտինգ տալովՍլացավ վեր-վեր՝Վերին համարներՄեծ հյուրանոցում,Անունն «Անգլետեր».Միստըր Թվիստըր,Նախկին մինիստր,Միստըր Թվիստըր,Հայտնի միլիոներ:",
    "Սրան ինչ կասեն,Ասա՜, թե գիտես...«Որ կակղես՝ կուտես»:",
    "ՄԵԾՆ ՀՈԿՏԵՄԲԵՐ\nԼեզուս արտույտՆորեկ գարնան՝Ես քեզ համարԱշուղ դառնամ,Ասեմ՝ պատկոմ,Սազի հնչյուն,Հոգուս միջիցԽոսող թռչուն,Նորեկ գարնանԾիլ ու ծաղիկ,ԼուսածեգիՇող ու շաղիկ,Քո ապերն եմ,Ծով ու ծփանք,Ինձ ականջ դիր,Իմ սփոփանք:",
    "Վաղուց արդենՀեքիաթ չի սա.Իմ աչքերովԻնքս տեսա,Քանի՛ , քանի՛Քաջ պատանիՆոր-նորահարս,Հեծած նժույգ,Հեծած ՊեգասԱնմահականՋրի ճամփին,Թե մեն-մենակ,Թե խմբովին,Մի անհոգիՀրեշ, վիշապ,Չար վհուկիԿախարդականԳավազանովԺեռ քար դարձան՝Քարե արձան:\nԷդ կռիվըՄիշտ կար ու կար.Բորբոքվում էրՀա՜ անդադար:\nՊատանիներՋահել-ջիվան,Կանաչ-կարմիրՎառ ծիածան՝Էլի, էլի,Ձիեր հեծան,ԱնմահականՋրի համարՀա՛ գնացին,Հա՛ գնացին,Էլ ետ չեկան,Ու մնացին.ԱնմահականՋուրն էլ մնաց,Կյանքը ջահելԷսպես գնաց:\nՄնաց ծարավԽեղճ աշխարհը:\nՈւ չորացավԻնչպես քարը:",
    "Եկավ տիրեցՀոգու մի սով,Արյուն, արցունք…Կարիքը՝ ծով,ԹագավորներԽենթ-խելագար...Կրքի, դիրքի,Փողի պայքար...ՊատերազմներԱնվե՛րջ, անծե՛ր...Ընկան, մեռանՋահել ու ծեր:\nՈ՜չ բահ բանեց,Եվ ո՜չ թիակ,Սարեր-ձորերԱնթաղ դիակ:\nԱրյուն հոսեցԳետը վուշ-վո՛ւշ,Արյունն հյուսեցՄեգ ու մշուշ:\nՄեգ ու մշուշնԱնգործ քաթան՝ԸնկածներինՄահապատան:\nԴաշտերն անտեր...Չկա՜ր մանգաղ,Հասուն արտեր,Կծղան, անքաղ,Թափեց հասկըՀատիկն հատ-հատ,Արցունք աչքիԿաթեց կաթ-կաթ:\nՊարտեզ, այգիԱվեր-վերան...Նախշուն հավքերՍևավորվան,Բույն չտեսանԾառի վրան,Ձագ չտեսանԾառի վրան,ՄըխմըխացինՈւ քրքրան,Ու թափեցինՈւրուն-ուրունԽաս-խաս փետուր,Կուց-կուց արուն,Ու թափեցինԱրցունք բուռ-բուռԺեռ աշխարհիԺեռ քարերին:\nԵկավ խղճի,Հոգու անկում...Սովից մեռանՆերքին հարկում,Փո՜ղը, փո՜ղըՄիայն կանգուն,Էն էլ վերի,Վերի հարկում,Ուր արևն էՊայծառ փայլում,Ուր զեխություն,Շռայլություն:\nԱշխարհն էսպեսՍուգ ու շիվան,Չկա՜ր օրենք,Չկա՜ր դիվան:\nԲայց թե վերջ կարՆաև չարին:\nԴեռ չէր անցելՀինգ-վեց տարին,Եկավ, կանգնեցՄեջտեղ բարին,Որ ծնվել էրԼաց ու կոծից,Ծով արցունքից.—Սրտի հուրքից,Հոգուս կրքից,Ներքին հարկից,Մուրճի զարկից,Խոփի զորքից,Էդ բոլորիԵրկ-երկունքից՝Մի վիթխարի,Հուժկու հսկա,Նրա գովքըԱնել չկա:\nՀասակը՝ է՛յ,Ամպի մեջ սար,Վեհ գլուխը՝Սարին գագաթ,Կուրծքը՝ աչքիԼայն հորիզոն,Սարալանջը՝Նրան ճակատ:\nԵկավ կանգնեցՄուրճը ձեռքինՈւ հուր հայացքԳցեց չորս դին,Զարկեց մուրճովՄեկ թե երկու,Ու ձայն տվավ,Ձայնն ահարկու,Ինչպես ջրվեժԹև-թափ առած՝Ճղեց օդըՀամատարած:",
    "— Ձե՜զ եմ ասում,Մարդիկ սոված,Ծարավ, բոբիկ,Մերկ ու տկլոր,Անտուն, անքուն,Խեղճ ու մոլոր,Անփորձ, անգործ,Թափառական,Հրից-սրիցՓախստական:\nՁե՜զ եմ ասում,Գյուղացիներ,ՀողազուրկներԴառը դատող,Դատարկ նստող:\nՁեզ եմ ասում,ԲնակիչներՆկուղների,ԲնակիչներՆերքին հարկի,ԲնակիչներԹացի-լացի,Կեր-կերակուրԱղտի, մրի,Բուն բանվորներԶավոդների,Նավթահանքի,Ածխահանքի,ՍտորերկրյաՄութ խորշերի,Նեխված օդի.ԱռավոտիցՄինչ առավոտԿանգնած ոտի,ԹոքախտիցըՀյուծված թոքեր,ՄեքենայիԼարված փոկեր,Պրոլետարներ՝Ողջ աշխարհիԷսպես ապրելՉի՜ լինի, չի՜:\nՁե՜զ եմ ասում,Միանանք սերտ,Զարկենք, փշրենքՊարիսպ ու բերդ,Հրեշ վիշապՉար վհուկինՊոկենք, պռճկենք,ԱնմահականՋուրը բերենք:\nԽեղճ աշխարհինՄի նոր կյանք տանք:\nԴե՜հ, վեր կացեք,Գնանք ու գանք:",
    "Ձայնն ահարկու՝Ամպի գոռոց,Շունչը՝ այրողՀրեղեն բոց,Լեզուն՝ հատու,Հավլունի թուր,Խոսքը՝ ազդու,Մահի սարսուռ...Հոգու համարՄի երկրաշարժՑնցեց տեղիցԼեռներն անշարժ:\nՈւ կոչն հասավՔամու նմանԳյուղ ու քաղաք,Շեն ու ավան:\nԽեղճ գյուղացիք,Քաղաքացիք,ԶավոդներիԲյուր բանվորներ,ԱծխահանքիՄութ հորերումՍև-սևացածԳետնափորեր,Ամեն չափիՈւ հասակիՇահագործված՝ԸնչազուրկներԹևեր առանԹևավորվան,Ձի նստեցին՝Ձիավորվան,Զենք վերցըրին՝Ձիավորվան:\nՈրը՝ մանգաղՈւ գերանդի,Որը՝ եղան,Մահակ ու թի,Որը՝ մուրճ, լոմ,Քլունգ, փեդատ,Որը՝ կացին,Որը՝ ուրագ,Որն հրացան,Թուր ու դանակ,Ոտի կանգնեցՄի կուռ բանակ:\nՈւ աչքն արյուն,Արնակալած,Հոսանքն արճիճԿրքից հալած,Թշնամու դեմՄիշտ անսասան,Էդ բանակը՝Կրքոտ մասսան՝Հազար լեզու,Ջոկ ու տարբեր՝«Կեցցե, կեցցեՄեծն հոկտեմբեր»Կանչ տալով, կանչՀոսեց առաջ:\nՈտքի ելածՄասսաներինԶսպել չկա,Կուռ բանակըԿրքոտ հսկա՝Կալմեջ արավՉար վհուկին,Շուրջ պաշարեցՍարն ու բերդըՈւ մի գոռացՀոգուց ուժգին.\n— Էս հետ մե՜րն է,Մե՜րն է հերթը,Հրեշ-վհուկ,Եկանք, թաքիՀասկը կտրողԴաշտի գող մուկ,Դու բռնություն,Դու չար հոգի.Հերի՜ք ոսկիՍինու միջինԴու խաղ անեսՔո պոչի հետ,Ու աշխարհինՋրի տեղակՄիշտ ուղարկեսԱրյունի գետ.«Կամ թե ջուրըԱնմահական,Կամ թե սև մահ»,Էս երկուսիցՄեկը հո կա՞:\nԱսավ՝ զարկեց,Հասավ՝ զարկեց,Թափով զարկեց,Չափով զարկեց,Գիշեր զարկեց,Ցերեկ զարկեց,Կրակ դարձավ,Դարձավ՝ զարկեց,Կրակ դարձավԱնտառն այրեց,Խանձեց, խանձվեց,Զարկեց, զարկվեց,Ու զարկելովԽլեց սարը,Անցավ բերդին:\nԲայց վհուկըԻրեն հերթինԴուրս էր եկելՆույնպես մարտի,Հնարքը տեսԷն կախարդի:\nՃամփին բերդի՝ՀամատարածՍուր ածելի,Դժվար ճամփա,Քար ու քռա,Մացառներով,Կառ փշերով,Տատասկով լի:\nՄասսան տժժացԷ՜լ ավելի,Հառաջ բերինԲահ ու փեդատ,Մուրճ ու կացին,Քլունգ, ուրագ,Ով ինչ ուներ,Հենց նրանովՃամփա բացինԱրագ, արագ,Ճար ու ճարակ,Ցուլ, ցուլաձագ,Թևերն արձակ,Թռիչքն արձակ,Հենց երկնքիցԽլած կայծակ՝Զարկին հասանՊողպատ բերդին:\nԱսին՝ զարկե՜ք.Հասան՝ զարկին,Տեսան՝ զարկին,Չափով զարկին,Թափով զարկին,Ծնկով զարկին,Լնգով զարկին,Ցերեկ զարկին,Գիշեր զարկին,Ընկան՝ զարկին,Ելան՝ զարկին,Ուժգին զարկին,Կրկի՜ն զարկին,Էլի՜ զարկին,Էլի զարկին,ՀազարներովԶարկին, մեռանՄեռան, զարկինՈւ զարկելովԲերդն էլ առան:\nՈւ կատարվեցՄի մեծ հրաշք,Մի զարմանք բան.Հենց որ թափվեցԷն չար հրեշՉար վհուկիՊիղծ արյունըԳետնի վրան,Հին քաջերըԱնմահականՋրի ճամփինՁիավորներ՝Ձիանց թամբինԷստեղ, էնտեղԴարձած արձանԹե մեն-մենակ,Թե խմբովին,Շունչ ստացանՈւ վեր կացան:\nՇունչ կենդանիԲյուր պատանիԲարով, խերով,Խաղով, տաղով,Երգ ու պարովԲանակի հետ՝Հրեշ-վիշապՉար վհուկիՍիրտը շամփրածԹրի ծերին՝ԱնմահականՋուրը բերին:\nԲերին փրկանքԽեղճ աշխարհին,Ծարավ, պապակԹշվառներին:\nՈւ էն ջուրըԱնմահական՝ԿենդանարարՈւ փրկարար՝Հին դարերիՇփոթից խառԿաղապարեցՄի նոր աշխարհ:",
    "Ու աշխարհըԾաղկեց գարուն,Քեզ պես կայտառՈւ թրթռուն,Քեզ պես կարմիրՈւ վառվռուն,Հասավ ծաղկեցՀեռու, հեռուն:\nՈւ շունչ տվավԺեռ քարերին,Ծաղիկ տվավՀովիտներին,Շաղիկ տվավԾաղիկներին.Քեզ պես կարմիրՈւ թրթռուն:",
    "Սիրտս հովիտ,Ծաղկունք դալար,Սերս բուրմունք,Հոգիս քնար,Լեզուս արտույտ՝Էս նոր գարնանԵս քեզ համարԱշուղ դառնամ,Վարդի կոկոնՓոքրիկ պատկոմ:",
    "ՊԻՈՆԵՐ ՀՐԱՉԸ\nԿրծքին ալ փողկապ,Տղան՝ կարմրալանջ,Տղան՝ պիոներ,Անունը Հրաչ:\nՀրաչը աշխույժ,Փողկապով հպարտ,Հրաչը՝ նոր ուժ,Օղակի մեջ զարդ,Պիոներ նա մի,Գործին միշտ պատրաստ,Օրինակելի,Մաքրասեր, զգաստ:\nՄարզանքում ճարպիկ,Զիլ վազքում շատ վարժ,Խուզարկու, անվախ,Ճկուն, դյուրաշարժ:\nՊատահեց էսպես.Մի խիստ շոգ ամառՊիոներներըԳնացին ճամբար:\nՄի օր անտառիցՀրաչի դիմացՄի եզ դուրս պրծավՍաստիկ կատաղած:\nՄի եզ ահարկու,Պոզեր սրածեր,Ոտների տակիցԹռչում են կայծեր:\nՀովիվը զիլ-զիլԿանչում է հեռվից.— Խրտնել է եզըԴոշիդ կարմըրից:\nՇպրտիր գետինԷդ զիզի-պիզին,Կարմիր չի սիրում,Զոհ կերթաս եզին:\nՉի կորցնում իրենՎտանգի առաջԷն հնարագետՊիոներ Հրաչ:\nԹողնում է կարմիրՓողկապն իր վզին,Պատվի նշանն իրՉի զիջում եզին:\nՎստահ լինելովԻր վազքի չափին,Իրեն հանձնելովԷդ վազքի թափին,Կտրում-անցնում էՄի ճամփա երկար.Ոտք տալով թռչումԲարձրանում մի ծառ,Բայց բռնած ճյուղքըԴալար ու ճկուն՝Հրաչի քաշիցԹեքվում է իսկույն:\n«Պահիր, դալար ճյուղք,Լավ կարմրալանջին,Գալիս է, եկավՕղակն առաջին»:\nՄենակ չի տղան,Տղան պիոներ,Մի ամբողջ ջոկատԵկան ընկերներ:\nՕղակը տեսավԷդ իր Հրաչին,Իր լավ ՀրաչինԺիր հնարագետ,Որ փրկեց իրենԵվ փողկապն իր հետ:",
    "ՍՐԱ ՎԵՐՋԸ Ո՞Վ ԳՏՆԻ\n(Փոխադրություն Ա. Ֆեդորչենկոյից)\nՊուտիկ, պուտիկ,Պուտուտիկ,Շղարշ թևերԽատուտիկ,Շողերի տակՎառվռուն,Թըռ-թը՛ռ թիթեռԹըռվռուն,Թըռ-թը՛ռ թիթեռՏիկ, տիկ, տիկ,Որտեղ ծաղիկ՝Դու տիտիկ,ԾաղիկներիցՀյութ ծծան,ՏերևներումՁու ածան:",
    "2\nԹիթեռնիկըՁու ածեց,Տերևի տակՁուն պահեց,Ցողուն, տերևՀովանի,Որ թշնամինՉտանի:",
    "3\nԱնցավ աշուն,Ցուրտ ձմեռ,Եկավ զարունԿենսաբեր.Էլի՜ տերև,Ծիլ, ծաղիկ,Էլի՜ ցողունՇող-շաղիկ:\nՁվում բացվեցՆերսից դուռ,Եվ լույս ընկավՄի թրթուր,Թավիկ, թավիկ,Թավամազ,Մեջքը զոլ-զոլ,Խազեխազ:\nՓոքրիկ թրթուրԱնկշտում,Տերևներ էԽփշտում:\nՈրտեղ տերևՆա վրան,Մկրատի պեսՍուր բերան,Ցերեկ, գիշերԾամ ու կեր,Ինչքան ասեսՇատակեր,Փռվում, չռվում,Կես արթուն,Իրեն թելովՓաթաթում,Քնում մուշ-մուշԲոժոժում,Հարսնյակ դարձածՉի շարժվում:",
    "4\nԵվ բոժոժումՔնած դեռ,Նա դառնում էՄի թիթեռ,Իսկույն անցնումԷ ուժի,Ծակում պատըԲոժոժի,Ու բոժոժիցԼույս աշխարհ…Չորս թևանի,Նախշանկար:\nՊուտիկ-պուտիկ,Պուտուտիկ,Շղարշ թևերԽատուտիկ,Թըռ-թը՛ռ, թիթեռ,Տիկ, տիկ, տիկ,Որտեղ ծաղիկ՝Նա տիտիկ,ԾաղիկներիցՀյութ ծծան,ՏերևներումՁու ածան:\nԹիթեռնիկըՁու ածեց,Տերևի տակՁուն պահեց,Ցողուն, տերևՀովանի,Որ թշնամինՉտանի:",
    "5\nԱնցավ աշուն,Ցուրտ ձմեռ,Եկավ գարունԿենսաբերԷլի տերև՜,Ծիլ, ծաղիկ,Է՜լի ցողունՇող-շաղիկ:\nՁվում բացվեցՆերսից դուռ,Եվ լույս ընկավՄի թրթուր՝Թավիկ, թավիկ,Թավամազ,Մեջքը զոլ-զոլ,Խազեխազ:\nԾաղիկներիցՀյութ ծծան,ՏերևներումՁու ածան:",
    "6\nԹիթեռնիկըՁու ածեց,Տերևի տակՁուն պահեց,Ցողուն, տերևՀովանի,Որ թշնամինՉտանի...Քանի կրկնենքՉի հատնի՝Սրա վերջըՈ՞վ գտնի:",
    "ՉՈՐՍ ԱԶԳԻ ՄԱՅՐԵՐ, ՉՈՐՍ ԱԶԳԻ ՄԱՆՈՒԿՆԵՐ(Թարգմ. Ա. Բարտոյից)\nՄԵՐ ԵՂԲԱՅՐԻԿՆԵՐԸ\n1. Խափշիկ\nԵղբայրիկ էԳույնը սև,Սև մազերը՝Օղաձև,Օղակ-օղակ,Ոլորուն,Խուճուճ գառանՊես սիրուն:\nԱչիկներըՍև ածուխ,Ոտից գլուխԹուխ է, թուխ,Էս ինչ մանչ է,Մա՜նչ, մանչիկ,Էս ի՛նչ գոնչ է,Գոնչ, գոնչիկ.Ոտը գետնինՊինդ խփումԵվ իր հանգիԹոթովում.— Հիլլի՛ — միլլի՛Հա՛...Հիլլի՛-միլլի՛Հա՛...\n2. Չինացի\nՄտի՜կ, մտի՜կԷս տղին,Եղբայրիկ էՍա՜ դեղին:\nՍուր-սուր մազեր,Սուր ասեղ,Ծուռտիկ աչերՆեղ ու շեղ:\nԷս ի՛նչ մանչ է,Մա՛նչ, մանչիկ.Ես ի՛նչ գոնչէ,Գո՛նչ, գոնչիկ.Ոտը գետնինՊինդ խփումԵվ իր հանգիԹոթովում.Չինգե1, լինգե՜Չեն...Չինգե, լինգե՛Չեն...\n3. Հնդիկ\nԵղբայրիկ էՍա էլ զատ,ԱչիկներըՍև-սև սաթ,Բոյ ու բուսաթԿոկ ու հարթ,ՊղնձագույնՊստիկ մարդ:\nԷս ի՛նչ մանչ է,Մա՛նչ, մանչիկ,Էս ի՛նչ գոնչ է,Գո՛նչ, գոնչիկ,Ոտը գետնինՊինդ խփումԵվ իր հանգիԹոթովում.Կիվա՛,1) կիվա՛Շվա՛...Կիվա՛-կիվա՛Շվա՛...\n4. Ռուս\nԵղբայրիկ էՍա սպիտակ,ԱչիկներըԿապուտակ,Քիչ էլ քթլատ,Կարմրաթուշ,Մազը թել-թել,Շեկլիկ վուշ,Ձայնը զանգակ,Զը՛նգ, հնչուն,Աղբյուրիկ էԿարկաչուն:\nԷս ի՛նչ մանչ է,Մա՛նչ, մանչի՜կ,Էս ինչ գո՛նչ է,Գոն՛չ, գոնչիկ,Ոտը գետնինՊինդ խփումԵվ իր հանգիԹոթովում,Մա-մա՛.Մա, մա, մա:",
    "Խափշիկ մոր երգը\nՏե՜ս սևամորթՄայրիկին,Ի՜նչ է երգումԲալիկին.— Օյ-լա՛,Օյ-լա՛,Գիշեր է գալիս,Քուն դնեմ բալիս,Օյ-լա՛,Հայրիկդ չկա,Նա դեռ ուշ կգա,Օյ-լա՛,Նա քունը չառածԾեգի հետ գնաց,Որ շալակ-շալակԿրի բեռ ու հակՕյ-լա՛,Օյ-լա,Երբ դու մեծանասՇուտով կիմանաս,Որ մեծ հյուսիսում,Ամբողջ աշխարհիՎեցերորդ մասում,Ընկերներ ունես՝Քեզ միշտ օգնական,Օյ-լա՛,Մի հսկա բանակ,Չես մնա մենակ,Օյ-լա՛,Հայրդ չխնդաց,Բայց դու կխնդաս,Լավ օրեր կգան,Օյ-լա՛,Օյ-լա՛,Իմ թուխիկ, թխլիկՍևաչյա բալիկ:",
    "Դեղնամորթ մոր երգը\nՏե՜ս դեղնամորթՄայրիկին,Ի՜նչ է երգումԲալիկին.— Ձի՛ն-ձի՛ն,Բալիկս,Ձի՛ն-ձի՛ն,Յու-դզին,Ի՛նչ ծանր բեռ էԴրած իմ վզին:\nՁի՛ն-ձի՛ն,Ձի՛ն-ձի՛ն,Ինձ էն դազգահըՀալում է, մաշում,Կտոր եմ գործում,Թելիկն աբրեշում,Ընկել եմ մատից,Ընկել եղունգիցԸնկել եմ թևից,Ուժից ու հալից,Վարձ չեմ ստանումԱգահ վարձկալից...Ձի՛ն-ձի՛ն,Ձի՛ն-ձի՛ն,Մեծացի՜ր, բալիկ,Օրերը գալիքՉե՜ն լինի էսպես.Եղբայրներ ունեսՔեզ կուռ ու կռնակ...Մենակ չես, մենակ.Դուք հրում մի տեղ,Դուք մրում միտեղ,Կբերեք լավ օրեր:\nՁի՛ն-ձի՛ն,Բալիկս,Ձի՛ն-ձի՛ն,Յու-դզին,Ձի՛ն-ձի՛ն,Քեզ օրո՛ր:",
    "Հնդիկ մոր երգը\nՏե՜ս թխադեմՄայրիկին,Ի՜նչ է երգումԲալիկին.— Այ-լա,Բալիկս,Այ-լա,Հոգնած է հայրդ,Թող հանգստանա,Որ առավոտ վաղՆորից դաշտ գնա:\n— Այ-լա՛,Այ-լա՛,Էն ճահճոտ դաշտումԷլի կռանա,Շատերի նմանՀալվի-մաշվի նա:\nՎարձկալից հանգիստՉկա բանվորին,Բայց քեզ չեն թողնիՀասնես էդ օրին:\nԱյ-լա՛,Այ-լա,Մեծացի՛ր, բալիկ,Օրերում գալիքՉես մնա մենակ,Քեզ կուռ ու կռնակԵղբայրներ շատ կան,Քեզ միշտ օգնական:\nԱյ-լա՛,Այ-լա՛,Հայրդ չխնդաց,Բայց դու կխնդաս,Լավ օրեր կգան,Քեզ թև ու թիկունքԵղբայրներ շատ կան:\nԱյ-լա՛,Բալիկս,Այ-լա՛,Արդեն ուշ է,Քնի՜ր հիմա:",
    "Ռուս մոր երգը\nՏեսե՛ք սպիտակՄայրիկին,Ի՜նչ է երգումԲալիկին.— Բա՛յ-բա՛յ,Իմ Լենիկ,Հերիք է ծծեսԹաթիկդ լիք-լիք:\nԲա՛յ-բա՛յ,Իմ Լենիկ,Շուտ կմեծանաս,Ուժեղ պատանի,Գործի կգնաս,Հայրիկիդ տեղըԻնքդ կկանգնես,Նրա մեքենանԳործի կդնես:\nԲա՛յ-բա՛յ,Իմ բալիկ:\nՀայրիկդ բանվոր՝Էն տարին դժվարԿռվով գրավեցԵրկիր քեզ համար,Որ երբ մեծանաս,Այնտեղ աշխատես,Քո աշխատանքըԻնքդ վայելես:\nԲա՛յ-բա՛յ,Իմ բալիկ,Բա՛յ-բա՛յ,Իմ Լենիկ,Բարով մեծանաս,Բանվոր հայրիկիդՃամփովը գնաս:\nՇատ երկրներումԵղբայրներ ունես,Նրանց էլ պիտիԼույս աշխարհ հանես...Դուք հրի՜ց, մրի՜ց,Դուք ջրից անցեք,Խորտակեք հինը,Նոր կյանք կառուցեք:\nԷլ մի՜ ծփծփա,Խլվլան ալիք,Բա՛յ, բա յ եմ ասում,Բա՛յ-բա՛յ,Իմ Լենիկ:",
    "ԱՌԱԿՆԵՐ\nՎԱՏ ԸՆԿԵՐԸ\nՄի անգամԱռյուծ արքանՄռնչում էր կողի ցավից.Գազանները ամեն կողմիցԵկան հիվանդ արքային տես,Բայց մեջներին չկար աղվեսԷնտեղ մեկն էլՄի պառավ գելԱսավ. — Արքա՜ ,Ախր ի՞նչ կա,Որ աղվեսը՝Հաճուճ-մաճուճԹիզ ու կեսը,Քեզ չի հարգել,Տե՜ս, չի եկել:",
    "Ցավը թողած՝Արքան գոռաց,Թե՝ հա՜ թռեք,Էն ըմբոստինՈտս բերեք:",
    "Հինգ, վեցԳազանԵլան հասան,Էն աղվեսինՄի կերպ գտան,Պատճառն ասին,Բերին ատյան:\nԱրքան գոռաց.— Ո՞ւր ես, մեռա՜ծ…— Ասեմ ձեռաց,-Աղվեսն ասաց.— Տեր վեհափառ,Խնդիրս առ,Որ լսեցի՝ դու հիվանդ ես,Էլ ինչ ասեմ, ինձ հո գիտես,Ինչպես գլխիս կրակ վառածԵվ պատանս էլ թևիս առածՀա՜ էստեղը,Հա՜ էնտեղը,Վերջը գտաՑավիդ դեղը,Գելի մորթին արա մուշտակ,Միսը՝ շորվա, խմի տաք-տաք,Քրտնեց կողդ,Կանցնի դողդ:",
    "Որ չտվեց էսպես թելին,Իսկույն գետին դրին գելին:\nԱրքան հագավ գելի կաշին,Միսը կերավ նախաճաշին:",
    "Քրտնեց կողը,Անցավ դողը,Մեջտեղ գնացԶրպարտողը:",
    "ԱՔԼՈՐՆ ՈԻ ՄԱՐԳԱՐԻՏԸ\nՕրվա մեկը մի աքլորՔջուջ-մջուջ անելիս,Տեսավ մի հատ մարգարիտԱղբի միջին փայլելիս:\nԿտցեց, ասավ. «Էս ի՞նչ է,Ինձ հարցնես՝ ոչինչ է.Վայը տամ է՜ն հիմարին,Որ գին կտա է՜ս քարին.Իսկ ինձ համար մի գարինԱրժեր էսպես հազարին»:",
    "ՃՊՈԻՌՆ ՈԻ ՄՐՋՅՈԻՆԸ\nԹըռի-վըռի մի ճպուռ,Ողջ ամառը շուռումուռԵրգեց, ճռաց,ճըռճըռաց:\nՄին էլ ըհը, ձմեռըՓռեց իրա թևերը,Բացեց գորգը սպիտակ,Դաշտերն առավ ձյունի տակ:\nԱնցան պայծառ օրերը,Էլ ո՞րն ասեմ, էլ որը,Երբ ամեն մի թփի տակ,Թե սեղան կար, թե օթյակ:\nԵկան օրեր ցրտաշունչ,Ճպուռն ընկավ լուռումունջ.Քաղցած փորին էլ ի՞նչ երգ,Ցուրտը տարավ ոտ ու ձեռք:\nԶընգըր-զընգըր դողալով,Ծանր-ծանր սողալով,Նա մրջյունին ասում էր,— Գլխիդ մատաղ, սանամե՜ր,Մի ճար արա, շունչ առնեմ,Ցրտից, սովից չմեռնեմ.Կերակըրի, տաքացրու,Մինչև գարուն ապրեցրու:\n— Ի՛նչ խաբար է, սանիկս,Զարմանում եմ, ջանիկս.Չաշխատեցի՞ր ամառը,Ասա, ի՞նչ էր պատճառը:\n— էդպես բանի, սանամեր,Էլ ժամանակ ո՞վ ուներ.Էն խոտերում բուրավետԵրգում էինք մերոնց հետ— Ուրեմն՝ դո՞ւ:\n— Այո՜, ես…Ողջ ամառը դեն ու դեսԵրգում էի մշտապես:\n— Երգո՞ւմ էիր, շատ բարիԱյժմ էլ բռնի վեր-վերի,Քամին ծափ տա՝ դու պարի:",
    "ԿԿՈԻՆ ՈԻ ԱՔԼԱՐԸ\nՉնաշխարհիկԻմ աքլարիկ,Ձայնդ զիլ-զիլ,Ոսկի ծիլ-ծիլ,Երգերիդ մեջԲյուր ելևէջ:\n— Կրկու քուրիկ,Հուրիկ, բուրիկ,Քո ձայնն էլ էԼավ գեղգեղում,Ծոր է տալիսՈւ մըղմըղում.Երգ եմ լսելԵս շատ ու քիչ,Բայց չեմ տեսելՔեզ պես երգիչ:\n— Ոսկեփետուր,Անուշ իմ քուր,Կուզեմ լսելՁայնդ անսպառՄիշտ անդադար:\n— Պուճպուճուրիկ,Մի պուտ ջրիկ,Կկու քուրի՜կ,Երդվում եմ ես,Որ լռում եսԷսքան պուճուր՝ԸսպասելովԻմ աչքերըԿտրում են ջուր:\nՈրտեղի՞ց էՔեզ էդպես ձայն,Մաքուր, քնքուշՈւ զրնգզրնգան:\nԴուք էդպես եքԱմբողջ ցեղով,Մի բուռ բան եքԹեև տեղով,Բայց ձեր երգըԽիստ աջողակ,Չունի՜, չունի՜Ոչ մի սոխակ:\n— Գոհ եմ քեզնից,Ջիվան աքլար.Խըղճով ասենք`Դու միալարԼավ ես երգումԴրախտահավից,ԹռչուններիԼավի լավից:\nՈղջ աշխարհըԽոսքիս վկա,Քեզ պես երգիչՉըկա՜, չըկա՜,Էստեղ ծիտը,Ծիտիկ-միտիկ,Ասավ. հլաՍըրանց մտիկ,Ինչ լավ գիտենԻրար եղել.Ասա թողի՞նՊակաս տեղ էլ:\nԷ, լա՛վ, հերի՜քԻրար գովեք.Աշխարհ գիտի,Թե դուք ով եք:",
    "ԱՂՎԵՍԸ, ԱՐՋՆ ՈԻ ԳԱՅԼԸ\nՄի գել, մի արջ, մի աղվեսԱպրում էին ախպոր պես:\nՄի օր գտան մի մեծ փարչ,Փորը լեն-լեն, բուկը կարճ.Մեջը լիքը-լիքը եղՈւ պահեցին մի լավ տեղ,Որ ետի օրն էն եղենԳաթա, նազուկ թըխմըխեն:\nԳելը մի օր կիրակի,Գնաց գողցավ մի մաքի.Արջը գնաց կըրակի,Էն աղվեսն էլ իր հանգիՄիսը արեց ղավուրմա,Էդ էլ եղի մոտ մնա.Ու աղվեսը եղն ու միսԾածուկ նժեց մի ամիս:\nՎերջը կանչեց. «Վա՛հ, ամա՛ն,Ո՞վ է կերել ղավուրման,Ո՞վ է կերել մեր եղը,Բան չի թողել իր տեղը»:\nԱրջը էդտեղ փընթփընթաց,Գելը կանգնեց վընգվնգաց,Աղվեսն էլ սուտ թնկթնկաց.— Ո՞վ է կերել եղն ու միս,Ո՞վ է մեր մեջ գողն ու փիս.Ա՜յ, թե գտնեմ ես գողին,Փարչը ջարդեմ իր կողին.Բայց չեք կարող ինձ խաբելԱրջիկ-փարջիկ, գել ու փել,Եկեք էստեղ իսկույն մենքԱրևի տակ քիչ քնենք.Ում կռնակից եղ դուրս գա,Նա է գողը, կա, չըկա:\nՈւ փռվեցին երկար-կարճԳող աղվեսը, գելն ու արջ.Արջը, փարչը, գել ու փելՀենց որ առան մրափել,Գող աղվեսը՝ սուս ու փուս,Իր թաթերին կուզեկուզԵլավ քերեց բղիկը,Բերեց մի մատ եղիկը,Քսեց մեջքին խեղճ գելի,Արջին բրթեց՝ թե ելի,Ես գտել եմ մեր գողը.Գելն է կերել մեր եղը:\nՈւ երկուսով տեղն ու տեղԳելին արին փորի դեղ:",
    "***\nՋո՜ւ, ջո՜ւ, ջո՛ւ,Բրնձի,Ով որ չգա՝Մերն ինձի,Տանեմ ծախեմ՝Գինն ինձի:\nԷսպես կանչեցՄեծ նանը,Կուտը ցանեցԴռանը:\nՈր չտեսանԿուտ-կուտիկ`Աքլոր ու հավ,Ճուտ-ճուտիկ,Վրա տվինՃը՜տ, ճը՜տ, ճը՜տՎեր քաղեցինԿը՜տ, կը՜տ, կը՜տ:",
    "ԱՆՀԱՂԹ ԱՔԼՈՐԸ\nԵրկու աքլոր,Երկու խև.Մեկը չալտիկ,Մեկը սև,Մեկը մեկիցՔաջ, արի,Կռիվ բացինԱքլարի:",
    "Սևոն քիթըՍուր մխտեցՉալի մի աչքնՈւ հաղթեց:\nՀետո թռավՏանիքըՈւ սկսեցԻր երգը.— Ծուղ-րու-ղո՛ւլ,Հաղթեցի,Քիթս աչքըՄխտեցի:",
    "Մին էլ վերիցՈւրուրըԹափով նետվեցԿտուրը,Զարկեց տարավՀաղթողին,Կտուցն աչքըՄխտողին:",
    "ԴԵՂՁԱՆԻԿՆ ՈԻ ՏԱՏՐԱԿԸ\nԴեղձանիկը մի թակարդումԶարկըվում էր ու թպրտում:\nՄի տատրակիկ,Պուճուր ձագիկ,Ծիծաղում էր նրա վրա.— Բա ամոթ չէ՞, — ասում էր նա, —Օր ցերեկով,Բաց-բաց աչքովԸնկար էդպեսԴու կույրի պես:\nԵս լինեի,Չէի խաբվի,Իմ արևը:\nՄին էլ՝ ըհը՛,Ոտն ու թևըԳցեց ցանցըՍնապարծը:\nՏեղն էր, տեղը էն տատրակին,Ինչո՞ւ ծաղրեց դեղձանիկին:",
    "ԱՔԱՂԱՂՆ ՈԻ ԿՏՈԻՐԸ\nՄի աքաղաղԿարմրապեծիկ,Իր ոտներըԵրկար ու ձիգ,Կտրին տալով՝Վեր-վեր ձգվեց,Ու զարմանքովԻ՜նչ հարց տվեց.— Էս ո՞նց է որԵս զոռ տալիս,Էս կտուրըՓուլ չի գալիս:",
    "ՃԱՆՃԸ\nԽոնարհ ու հեզՄի հոգնած եզԱրորն ուսին,Ճանճը պոզինՄի իրիկունԳալիս էր տուն:",
    "Մին էլ ճամփինՄի ուրիշ ճանճՀենց նստածինԱսաց. — Տո՜, մանչ,Էս եզան հետՈրտեղի՞ց էդ:",
    "Քիթը տնկածՃանճը ասաց.— Մենք որտեղի՞ց.Վարում էինք,Վարատեղի՛ց:",
    "ԵՐԿՈԻ ԱՔԼՈՐ\nՆանը ուներ երկու աքլոր,Մի թուխսի ճուտ, իրար սովոր,Կատարները կարմիր լալա,Փետուրները բամբկի քուլա:\nՄանգալները հպարտ, հպարտ,Ապրում էին ուրախ, զվարթ,Բակն իրանցն էր, տունը նանին,Ամեն մինը իրա բանին.Մի օր նանը հավաթառինԿարմիր ներկեց աքլորներին.Առավոտյան բարելուսինՄի տեսնեիր դու երկուսին:\nԱնծանոթ են, իրար անտեսԵրկու քաջեր, սրանց մի տես,Ոնց են իրար գլուխ թակումԻրանց տան մեջ, իրանց բակում:\nՈւ հենց էնպես, իրար օտար,Արունլվա երես, կատար,Ճղըրտալով,Կռիվ-տալով,Փետուրները ցրիվ տալով,Եկան, եկանԱռուն ընկան,Ջրում մի լավ տըտզկեցինՈւ էնտեղ էլ սպիտակեցին:\nՆերկը գնաց փետուրներից,Երբ որ նրանք ելան ջրից,Ճանաչեցին նոր մեկ մեկուՈւ կանչեցին՝ կուկուլիկու:",
    "Մեղավոր էր կարմիր ներկը,Ա՜յ կոտրվեր նանի ձեռքը:",
    "ՄՈԾԱԿԻ ՄԱՀԸ\nԱմպից խփեց հուր-կայծակ,Կաղնուց ընկավ մի մոծակ:\nՄոծակն ընկավ կաղնու մոտ՝Թև ու թիկունք արյունոտ:",
    "Ճանճերն եկան պըզզալով,Տըզտըզալով, բըզզալով.Եղբոր վրա շատ լացին,Աղի արցունք մաղեցին.\n— Ազիզ ախպեր, քաջ մոծակ,Էլ չես թռչի թևարձակ.Ա՛խ, խավարի մեր լույսը,Կոտրվել է քո ուսը,Դու տանջվում ես չարաչար,Ափսո՛ս, չունենք ոչ մի ճար:",
    "Մոծակն իրեն հավաքեց,Նվազ ձայնով կտակեց.— Իմ քուրիկներ աննման,Փորեք դուք ինձ գերեզման,Թաղեք կանաչ պուրակում,Որտեղ դուք եք նվագում:\nԱմեն ամեն իրիկուն,Երբ դուք գնաք դեպի տուն,Իմ հորքուրներ, մորքուրներ,Ըզբոսասեր քույրիկներ,Անցե՜ք, դարձե՜ք իմ մոտով,Ինձ հիշեցեք կարոտով:\nՃանճերը շատ լաց եղան.— Մեռավ, — ասին, — քաջ տղանՈչ թե չնչին մի ձագ էր,Այլ մի կտրիճ մոծակ էր:",
    "ԳՈՐՏՆ ՈԻ ԿՈՎԸ\nԳորտը գորտին ասավ. — Քե՜ռի,Խնդրեմ էս կողմ մի ետ դառի.Տես՝ ո՞ւռել եմ,Փուքն առե՞լ եմ,Ուղի՜ղն ասա,Կովին հասա՞ :",
    "— Զուր է, վե՜րջ տուր,Կովն ո՛ւր, դո՜ւ ո՛ւր:\n(Հիմի՞, քե՜ռի,Ուռա՞ իսկի:\n( Շատ չեն զոռի,Նույնն ես, սըսկի՜:",
    "( Մի տե՛ս, քեռի՜ …— Նույնն ես, լռի՜,Աշխարհ կանցնի,Եթե գորտըԿովին հասնի:\n— Ա՜յ, տե՜ս, քե՛ռի…— Թեկուզ մեռի,Դու բաց աչքովՉես դառնա կով:\nԳորտը ուռավ,Փքվեց նորից,Խիստ փուք առավՃաքվեց զոռից:",
    "Ով որ փքվի,Նա կչքվի:",
    "ՄԿՆԵՐԻ ԺՈՂՈՎԸ\nՍով էր, սով էր մկստան,Կատվի ձեռքից լկստանԳզիրն ընկավ դռնեդուռ,Էլ չթողեց տուն-կտուր,Ջահել ահել գեղովի,Ջոջերին ջոկ տեղովիԿանչեց, բերեց ժողովի՝Թե ինչ անեն, որ կատվենՄի հնարքով ազատվեն:\nԵկան գյուղի ջոջերը,Երկար բարակ պոչերը,Մասնակցեցին խորհրդին,Մի մուկ խոսեց իր հերթին.— Լսե՜ք, մկներ, ցեղակից,Չունեմ որդի, կողակից,Ես մի անտեր ծերուկ եմ,Բայց պատվավոր մի մուկ եմ.Պակսեց ուժը իմ ոտի,Պետք է մեռնեմ անոթի...Սովն է չոքել դռանը,Ախ, մռռանը, մռռանը,Վեր է ընկել մառանը,Ինչքան ասես նազ անի,Ստից սատկի, տազ անի,Մուկ տեսնելիս վազ անի,Գլխից բռնի, կախ անի,Թաթովը տա, խաղ անի,Ուտի, քեֆը չաղ անի,Էսպես զուլում ու կրակ,Դեռ աչքերն էլ ջուխտ ճրագ:\nԲայց թե ազնիվ մեր ցեղըԿորչելու չէ զուր տեղը,Ցավն էլ ունի իր դեղը...Ա՛յ, բերել եմ ես մի զանգ,Ծափ, ծլնգոց,Մեջը զնգոց.Կատվի վզից մենք կախ տանք,Որ ինչքան էլ օրորա,Որ ինչքան էլ շորորա,Ստից սատկի, տազ անի,Գալն իմանանք գազանի:\nԷ՛, զանգը ո՞վ կախ անի.— Ալո դո՜ւ:\n— Ալո՞ն տանի:\n— Բալո, դո՜ւ:\n— Բալո՞ն կախե:\n— Չալո, դո՜ւ:\n( Չալոն կաղ է:\n— Մստո, դո՜ւ:\n— Մստոն կարճ է:\n— Փոստո, դո՜ւ:\n(Էդ էլ խի՞ղճ է:\n— Համբո, դո՜ւ:\n— Ես տկար եմ:\n— Չամբո, դո՜ւ:\n— Ասենք տարա,Բա որ կատուն գա ինձ վրա՞:\n— Բտոն, Խտոն թող մեկիցԲռնեն կատվի քամակից:\n— Ի՞նչ է խոսում չոր գանգը,Լավ է դու տար էդ զանգը,Էլ ի՛նչ Բտո, ի՛նչ Ֆստան, —Ճստաց Բտոն ճստճստան:\n— Լռի, հանդուգն,Կոտորվե՜ք դուք,Վախկոտներիդ ես թաղեմ,Ճա՞ռ ասեմ, թե՞ զանգ կախեմԳոչեց ջոջը,Քաշեց պոչը:",
    "ԳՈՐՏԸ\nԼքունՓքունԳորտը կռռան,Ջրհորումը\nՋրի վրան,Իր չորս կողմըԱչք ածելով՝Ասավ.\n(Էլ ո՞ւր է թեՄեծ է ծովը,Չորս թիզ չկաԻմ թզովը:",
    "ԳՈՐՏՆ ՈԻ ԱԳՌԱՎԸ\nՄի գորտ ընկած ցամաք առունԿռկռում էր, հա՜ կռկռում:\n— Քիչ կռկռա, այ գորտ քեռի:\nԱշուն կգա, ջուր կբերի, —Հույս էր տալիս մի սև ագռավ:\n— Է՛, ի՞նչ անեմ, սիրտս վառավ,Մինչև ցամաք առուն ջուր գա,Գորտի աչքն էլ հո՜ դուրս կգա:",
    "ՄՈԻԿՆ ՈԻ ԿԱՏՈԻՆ\nԿատուն մկինԱսավ. — Անգին,Թե էդ ծակիցԷս ծակը գաս՝Հազար թումանՓող կստանաս:",
    "ՊատասխանեցՄուկը կատվին.— Չեմ արժանիԷդ մեծ պատվին,Ճամփեն կարճ,Էդքան խա՞րջ:\nՇատ լավ գիտեմՓորիդ ցավը,Պա՞պս է տեսելԿատվի լավը:",
    "ԿԱՐԻՃՆ ՈԻ ԳՈՐՏԸ\nՍև կարիճը լճի ափին տեսավ մի գորտ,Ասավ. — Ա՜յ գորտ, ճարպիկ լողորդ,Ա՜ռ ինձ մեջքիդ աղբերաբար,Ա՜ռ ու լճի էն ափը տար:\nԷն ինչ գորտն էր,Քաջ լողորդն էր,Շալակն առած սև կարիճին,Իրեն տվեց կապույտ լճին:\nԲայց կարիճը խայթեց գորտին,Խեղճը ջրում փռվեց լերդին,Ուշքը գնաց,Նվաղելով հա՛ կռկռաց.— Կարի՛ճ...Դահի՛ճ...Ես էլ կորա՛ ...Դու էլ կորար,Ա՛յ անկամորդ...Ղորտ... ղորտ... ղո՛րտ...— Բնությունս է այդպես, ա՜յ գորտ:\nԹե չխայթեմ,Ես կպայթեմ, —Կարիճն ասաց,Ինքն էլ խեղդվեց՝ ափ չհասած:",
    "ՈՎ ԱԼԱՐԻ, ՈՉ ԴԱԼԱՐԻ\nԺամանակովԱզգով — տակով,Տնով-տեղով,Ամբողջ ցեղովԿատուներն ենՄկան որսկան:\nԲայց էս կատուն,Էս մեկն էսքանՄրսկա՞ն, սսկա՞ն,Ճպռո՞տ, քնկո՞տ,Ծո՞ւյլ, ալարկո՞տ:\nՉեմ բամբասում,Մուկ չի որսում,Դե համբերեք,Գիշեր-ցերեկԽոնավ հողինԸնկած կողին,Աչքերն ընդհուպ,Երկուսն էլ խուփ՝Հա մռռում է, վերջում փնչում:\nԼոկ բեղերն են վեր-վար թռչում:\nԵվ մկները թաթիկ-տոտիկՊարում, երգում պոչին մոտիկ:\n( Ա՛յ բրդոտիկ,Բրդոտիկ,Քնած հորթիկ,Մի մեզ մտիկ,Գանք քեզ մոտիկ,Վերցնենք ոտիկ,Հագցնենք վարտիք,Կպցնենք գոտիկ,Ա՜յ խորոտիկ,Խորոտիկ:",
    "Դնչից հեռու՝ չորս-հինգ մատ,Դրին թասով լիքը կաթ:\nՔիթք կաթի հոտն առավ,Ասա՝ ծույլը ետ դառա՞վ,Որ կաթիցը կում անի,Անուշ, անուշ խում անի:\nՉէ՜ , արևը գիտենա,Նա ուզում է՝Թասն իր դնչին մոտենա:\nԱլարկոտը չգիտի՝Չաշխատողը չի ուտի:\nՈվ ալարի,Ոչ դալարի:",
    "ԿԱՊԻԿՆ ՈՒ ՀԱՅԵԼԻՆ\nԻրեն տեսնելովՀայելու միջին,Կապիկը ոտովՄի բոթեց արջին.\n— Քեռի, սրա՜ն տես,Սա ո՞վ է, գիտե՞ս.Հրեշ, ցուցանք,Պատիժ, փորձանք:\nԻնձ տեղնուտեղ կսպանեի,Թե քիչ սրան նմանեի:\nԲայց թե ես էլ ինչո՞ւ հետ եմ,Էդպես ցուցանք քչի՞ն գիտեմ,Թվե՞մ զատ-զատ,Մերոնց մեջ շա՛տ:\n( Քան թե թվեսՁերոնց զատ-զատ,Լավ չէ՞ նայես,Խելոք, վրադ,—Էն գարշելունԱրջը ասավ,Բայց թե խոսքըՏեղ չհասավ:",
    "ՈՐՍՈՐԴ ՆԱՊԱՍՏԱԿԸ\nԶանազանՏեսակ գազանՄի օր արջինԴաշտի միջինԿալմեջ արին, խեղդոտեցինՈւ բաժանել սկսեցին:\nՆապաստակն էլ դրանց միջից,Քաշեց արջի մի ականջից:",
    "— Սրա՜ն մտիկ,Է՞ս ինչ, Շլդիկ,Դո՞ւ որտեղից մեր մեջ ընկար,Որս անելիս հետքդ չկար:",
    "(Է՛, եղբայրներ, զարթնե՜ք քնից...Բա ո՞վ էր, ո՞վ՝Արջին զոռովՍարից, ձորից,Խոր անտառիցՀանեց, գցեց ձեր ճանկերը.Էն ես չէի՞ ձեր ընկերը, —Պատասխանեց նապաստակը,Կես ականջը թաթի տակը:\nՍուտ պարծանքը անվիճելիԹվաց խմբին շատ հաճելի,Ուստի տվին իր պահանջը՝Թաթի տակի կես ականջը:",
    "ԱԳՌԱՎՆ ՈԻ ԱՂՎԵՍԸ\nԲախտի բերմամբ,Թէ պատահմամբ,Մի մեծ ագռավՄի գունդ պանիրԴաշտում գտավ.Կտուցն առավ,Ծառին թռավ:\nՕ՛, ի՛նչ պանիր, դեղին ոսկի...Բայց դեռ չառած համը իսկի,Աղվեսն անցավ ծառի մոտով,Գերվեց,ԷրվեցՊանրի հոտով:\nՎազեց գնաց բերնի ջուրը,Եվ թուլացան կուռն ու ճուռը:\nԷն ժամանակ իրա ձևին,Ծառի տակից, աչքն ագռավին,Հեզիկ, նազիկ,Փափկամազիկ,Բացեց լեզուն անուշ, մեղուշ,Թափեց, լափեց շաքար ու նուշ.— Ինչքա՛ն լավն ես,Ես քո գերին,Քո էդ սևիկՎառ աչքերին,Նուրբ ծալքերովԶույգ թևերին:\nՄի դու մտիկԷդպես քթիկ,Էդպես ճտիկ,Մախմուր ագին,Խաս ու ղումաշ,Ատլասն հագին:\nԳիտեմ, անշուշտ, իմ քուրիկիՁայն էլ կըլի հրեշտակի:\nԵրգի, քուրիկ, մի՜ ամաչի,Իմ ուզածը մի մեծ բան չի:\nԹե որ չքնաղ էդ տեսքիդ հետԵրգելում էլ եղար վարպետ,Օ՛, կդառնաս, իմ մաքրուհի,Թռչունների մայր թագուհի:\nԱգռավ ազին իրեն տվածԳովեստներից շշմած, ուռած՝ԱգռավայինԲկովը մինՈր չկռռա՛ց,Պանիրն ընկավ ծառիցը ցած,Շողոքորթը ըռխեց, գնաց:",
    "ՆԱՊԱՍՏԱԿՆԵՐԸ\nՆապաստակներն ամբողջ ցեղովԱնտառի մեջ արին ժողով:\nԵվ ժողովում մի ծեր ՇլդիկԱսավ. — Լսե՜ք, մեծ ու պստիկ.Շունը հաչե,Քամին փչե,Ամպը գոռա,Մուկը ճռա,Մեր էս ցեղըՀա՛ կդողա:\nԷսպես ապրել չի կարելիԷս աշխարհում փորձանքով լի,Չարն ու բարին աշխարհի հետ,Թողնենք գնանք, լցվենք մի գետ:\nՇլդիկները՝ ո՜չ այս, ոչ այն,Ելան ընկան մահի ճամփան:\nՀենց որ եկան գետին մոտիկ,Էն գորտերը, մեծ ու պստիկ,ԽառնիխուռըԸնկան ջուրը:\nԻսկույն այդտեղ մի այլ Շլդիկ՝— Դարձե՜ք — կանչեց, — պապիս որդիք,Էլ մի՜ կախեք ձեր քթերը,Մեզնից վախկոտ են գորտերը:",
    "ԲԱՐԵՍԻՐՏ ԱՂՎԵՍԸ\nԾառի վրա երկու ձագ.Իսկ աղվեսը ծառի տակՊըպըզել է ու լալիս,Թաթով գլխին պինդ տալիս:",
    "— Աշխարհը սուր է դառել,Արյունը ջուր է դառել,Որսո՛րդ, քո աչքը դուրս գա,Սրանից էլ մեղք բան կա՞…\nՍպանեցիր խեղճ մորը,Ձագերն ընկան էս օրը,Բնի միջին սոված են,Ա՛խ, էդպես էլ ձայն ածե՛ն:",
    "Իմ կույր աչքը տեսնում է,Ասա, ձեռքս էլ հասնո՞ւմ է,Որ կերակրեմ որբերինԲարձր ծառի կատարին:",
    "Ա՛յ թռչուններ,Թևավորներ,Որ ձեզ չասեմ,Էլ ո՞ւմ ասեմ:",
    "Որբիկներին էս անմարիկԿտեք, ջրեք, արեք բարիք,Մի թողեք, որ սովից մեռնեն,Թող մեծանան, թևեր առնեն:\nԿկու, ա՜յ, քեզ պատրաստի բունԵրկու ձագի մայր եղիր դուն:\nՔեզնից փետուրՏակները տուր,Դաշտից կեր բեր,Պահիր որբեր:\nԴ՛ու, տատրակիկ,Հենց բան արաԽղճի մոտիկ:\nԱ՜յ, փոխանակ օդամիջիԽաղի, տաղի, ելևէջի,Իջիր դաշտեր,Կրիր որդեր,Տուր ձագերինԽեղճ ու անտեր:",
    "Դու, աղունիկ,Գթոտ մարիկ,Շատ լավ գիտեսՁագի կարիք.Խղճա, հոգիս, երկու ձագին,Խղճա ու առ թևիդ տակին:",
    "Եվ դու, ծիծեռ,Չես խղճում դեռ,Երբ լաց, հառաչԱչքիդ առաջԴաշտն է առելՈւ ինձ վառել:\nԴու էլ սոխակ,Խեղճի ընկեր,Կերի տեղակԱսա երգեր:\nԵրբ որ փչի մեղմ զեփյուռը,Ծառի, ծաղկի անուշ հյուրը՝Դու էլ հետը, ծառի ճյուղքին,Նանիկ ասա երկու ձագին,Երկու ձագինԽեղճ ու մոլոր,Անուշ ձայնով՝Օրոր, օրոր:\nԹևավորներ,Սևավորներ,Ես ի՞նչ ասեմ ձեր խղճերին,Որ չեք օգնում էս խեղճերինԱ՛խ, խլանամԱ՛խ, կուրանամ,Էս կսկիծըՈ՞նց մոռանամ:\nԳոնե տատմոր ձայնը լսեն,Բնի միջին էլ չսպասեն,Ծառից իջնեն, շոյեմ, շահեմ,Աչքի լույսի նման պահեմ:\nՆախշուն ճուտե՜ր,Սոված, անտերԳիրկս արիք,Ձեզ սփոփեմ,Հերիք, հերիքԱրցունք թափեմ:\nԷդ խոսքի հետ երկու ձագըԲնից ընկան ծառի տակը:\nՏատմերն էդտեղՀափ ու հուփ,Ձագերն արավԱփ ու խուփ:",
    "ՆԱՊԱՍՏԱԿԻ ՎԱԽԸ\n— Ա՜յ նապաստակ,Ի՞նչ ես փախչումԴու սրտաճաք, —Հարցրին ճամփինՆապաստակից:",
    "( Բա լուր չունե՞քԴուք աշխարքից,Ինչքան ուղտ կաՊիտի պայտեն, —ՊատասխանեցՆապաստակը:\n— Հոգիդ սիրես՝Թող կատակը.Ո՞ւղտ ես, ի՞նչ է,Որ քեզ պայտեն:",
    "— Հարցնողն ո՞վ է.Հլա առաջՄի կպայտեն,Գնա ու դուՆրանից դենՆոր հաստատի,Որ դու ուղտ չես:",
    "ՊՈՉԱՏ ԱՂՎԵՍԸ\nՓախավ աղվեսը,Փախավ թակարդից,Բայց պոչի կեսըԹողեց նա ներսը:\nԱյդպես պոչատ,Պոչից անջատ,Գնաց ասավ ընկերներին.— Ա՜յ, ձեզ մատաղ, ես ձեր գերին,\nԴե՜ն գցեցեք ձեր պոչերը.Ինչո՞ւ են պետք այդ փրչերը:\nԻրանք զարդ չեն ու զարդարանք,Այլ մեր գլխին պատիժ, փորձանք,\nԳետնի ավել,Վազքի խափան,Մեզ անվայելԱվելորդ բան:",
    "Այդտեղ մի ծեր վարպետ աղվեսԱսավ նրան. «Ապրե՜ս, ապրե՜ս,Ա՜յ ծակամուտ թոռիս թոռը,Էդքան չեն տա խելքի զոռը,Բա քանի որ տեղն էր պոչդ,Ինչո՞ւ չարիր դու այդ կոչը»:",
    "ԽՈԶՆ ՈԻ ԱԳՌԱՎԸ\nՄի դարավոր կաղնու տակԽոզը, ագահ ու անհագ,Այնքան կաղին զխտվեց,Որ ցած ընկավ ու փռվեց:\nԶարթնեց քնից ու տակիցԾառը փորեց արմատից:\n— Ի՞նչ ես անում, ա՜յ անգետ,-Ագռավն ասաց վերևից: \n—Խա՞ղ ես անում ծառի հետ,Կչորանա արևից:\n( Չորանում է՝ չորանա,Ինձ ի՞նչ օգուտ՝ զորանա,Միայն կաղին ունենամ,Ուտեմ, պառկեմ, գիրանամ:\n— Ա՛յ ապերախտ կենդանի,Ով քեզ նման վիզ ունի՝Իր կույր աչքով չի տեսնի,Որ կաղինը հյութալիԼոկ այս ծառն է ձեզ տալի, —Ագռավն ասավ խոզուկին,Էն կախ գլուխ կուզիկին:",
    "ՇՈԻՆՆ ՈԻ ՁԻՆ\nՄի տան բակում շունն ու ձինԻրար առան, վիճեցին,\nՇունը ձիուն,Թե գլխիդ ձյուն,Ի՛նչ մեծ բան ես...Դեռ կտանես,Արտ կվարես:\nՁի, ձի խնոցի,Վրաս հեծի,Մեծ ջուրն անցիՏար դեն գցի:",
    "Է՛, թող կորչի աննշանը,Ա՜յ, ինչ ասեմ ինձպես շանը,Ես ցերեկով տունը պահեմ,Ես գիշերով հոտին նայեմ…Ձին ոտ մեկնի ինձ հավասա՛ր:\nՁին թե՝ ճիշտ է, հաչան Բասար,Ես որ հանգիստ կողքիս պառկեմ,\nԲեռ չկրեմ,Արտ չվարեմ,Տուն կլինի՞, որ դու պահես,Հոտ կլինի՞, որ դու նայես:",
    "ԳԱՅԼՆ ՈՒ ԳԱՌԸ\nՄի ամլիկ գառԻրեն համարՋուր էր խմում առվակից.Մեկ էլ դեմի ձորակիցԳայլն է կտրում վերևը,Խոսքին տալով էս ձևը.\n(Էս ի՞նչ լրբություն,Ի՞նչ հանդգնություն.Ա՜յ դու փսլնքոտ,Ոչխարի լակոտ,Դու ինչ՞ի տեր ես.Որ գաս դնչովդ,Քթով-պնչովդՋուրս պղտորես.Բռնեմ դունչդԿտրի շունչդ:",
    "(Մի՜ բարկանար, պարոն գայլ,Քեզնից ցած եմ քանի քայլ,Էնպես բան ես ասում որ…(Սո՞ւտ եմ ասում, ա՜յ լղպոր,Էդ էլ չլինի հերվանը,Չեմ մոռացել էն բանը,Որ հենց էստեղ, նույն օրը,Հայհոյեցիր իմ հորը:",
    "— Մի տարեկան դեռ չկամ…— Է՜հ, եղբայրդ էր, անզգամ:\n(Ես մի ծին եմ, մինուճար:\n( Խնամիդ էր անպատճառ,Կամ մեկը ձեր պիղծ ցեղից,Էլ ժաժ չգաս քո տեղից,Ձեր շների,ՀովիվներիՈխը քեզնից ես հանեմ,Տես, գլուխդ ինչ բերեմ:\nԱսավ,ՀասավԳառանը,Առավ, թռավԱնտառը:\nԷստեղն ինչն է գլխավոր,Ուժեղի մոտՄիշտ էլ թույլն է մեղավոր :",
    "ԳԱՅԼՆ ՈՒ ՄԿՆԻԿԸ\nԳայլը հոտից իր հանգիԶարկեց տարավ մի մաքի,Կերավ փորն ու փսորը,Պառկեց մինչև կեսօրը,Մուկը հեռվից հոտմտաց,Ելավ գնացՀոփիկ-թոփիկՈւ մի ճոթիկՄսից առավՈւ թռավ:\nԳայլը զարթնեց,Իրեն ջարդեց,Թե՜, հայ-հարայ,Ալա՛ն, թալա՛ն,Էյ, պահապան,Մատնեցին,Վատնեցին,Ինչ ունեի թալնեցին:",
    "ԱՆՑՈՐԴՆԵՐՆ ՈԻ ՇՆԵՐԸ\nՄի անգամԵրկու բարեկամԱնցնում էին խոսելով:\nՍրանց ձայնը լսելովՄի շուն բակից,Դռան տակիցՎազեց վրա:\nՄին էլ ահա՝Կեռ պոչերը,Թաց դնչերըԲարձրացրին հարա-հրոց,Եվ փողոցը դարձավ շննոց:\nՄի անցորդը ծռվեց՝ քարի,Մյուսն ասաց. — Ախպեր, ա՛րի,Քարով էլ շատ կգազազին,Միշտ էդպես են շունն ու թազին:\nԵվ ճիշտ՝ նրանք որ քիչ անցան,Էլ հաչոցի ձայն չիմացան:",
    "ԳԱՅԼՆ ՈԻ ԿԱՏՈԻՆ\nԳայլն անտառիցՓախավ գեղը.— Նեղն եմ, նեղը, —Ասավ կատվին, —Ասլան բալա,Քո հոր պատվինՄի ճար արա:\nՄի տես հլա,Որսորդ ու շուն,Թազի, թուլաՄիսս են կրծում,Ինձ հալածում:\nԱ՜յ կտրվիԴրանց հոտը,Մի մարդ ցույց տուրՊահվեմ մոտը:\n( Ա՜յ ցեղակից,-գոչեց կատուն, —Գնա մտիր Մարոյենց տուն.Նա չափազանց բարի կին է:\n— Ես էլ գիտեմ, որ անգին է,Բայց որ նրա հորթն եմ կերե՛լ...(Բկիդ կանգներ, լավ չես արել:\nԱ՜յ Դավթի մոտ կո՞ւզես կանչեմ:\n(Նրանից էլ ես կամաչեմ.Հենց ամառըԿերա Դավթի փոքրիկ գառը…(Ո՞ւմ ասեմ էլ…Հա՛, մեր Զաքին:\n(Էս գարնանն էլՆրա մաքին…(Ո՞վ մնաց էլ.Հա՛, երեցը:\n(Էս աշնանն էլՆրա էծը…(Ա՜յ դու ուտեսՉոռի մեծը:\nՔանի՞սն եղավՀի՛նգը…վե՛ցը…Ա՜յ անամոթ,Ի՞նչ երեսովԴու գյուղ մտար,Ի՞նչ է ուրիշՏեղ չգտա՞ր:\nԳյուղն հիմա՞ր է,Որ թշնամունՊատսպարե:\nՈվ ինչ բրթե,Էն կխրթե:",
    "ԳԱՅԼՆ ՈԻ ՇՆԵՐԸ\nԳայլը մի օրՏեսնում է, որՀովիվները դանակներովԿտրատում են մի գեր ոչխար,Իսկ շները լուռ, անվըրդովԹափվել են վար,Գռմռում չեն,Մռմռում չեն:\nԳայլը հեռվից ի՜նչ է ասում.— Կոտորվիք դուք... ի՜նչ վայնասունԿհանեիք դուք խմբովի,Թե այդ բանը ես անեի:",
    "ԺԱՆՏԱԽՏ\nԿենդանյաց մեջ խիստ ժանտախտ էր,Չմեռնելը շատ մեծ բախտ էր:\nՃգնաժամ էր օրհասական ,Ու ձայն տվեց առյուծ արքան.— Կենդանինե՛ր ինչքան որ կան,Թող հավաքվեն, գահիս մոտ գան:\nԷ՛, արքայի հրաման էր,Ժանտախտի պես դաժան բան էր:\nՍարսուռ ընկավ դաշտ ու անտառ,Գազանները լեղապատառՄեծ ու փոքր, բազմատարազ,Արջ ու հովազ,Վագր ու վարազ,Չար բորենի, աղվես ու գայլ,Մեկ էլ էշը վսեմափայլ,Հավաքվեցին առյուծի դեմ,Արքան գոչեց. — Ես ձեզ հետ եմ,Ի՜մ իշխաններ, ես լավ գիտեմ,Որ ձեր սրտից արյուն կերթա,Եթե բանը այսպես գնա,Այս ժանտախտին, ականջը խուլ,Ամբողջ ցեղով կգնանք կուլ:\nԻնձ լսեցեք, բան եմ ասում.Ո՞ւմ մեղքիցն է այսպես ցասում:\nԱշխարհն առավ ցեղիս լացը,Հա՜ վառվում է չորն ու թացը:\nԵկեք, խնդրեմ, անկեղծորենԽոստովանենք, որըս անօրենԲան ենք բռնել,Մեծ մեղք գործել:\nՄեկն ես, որ ձեր գլխավորն եմ,Տեր ամենից մեղավորն եմ.Քանի անմեղ գառ ու ոչխարՈւղարկել եմ մթին աշխարհ,Ու հովվին էլ լեղապատառԻնչպես արել ճոթ ու պատառ:\nՍա իմ մեղքն է, ճիշտն եմ ասում.Որ բերել է այսպես ցասում:\nՄեղքերն ասին արջ ու հովազ,Չար բորենին, վագր ու վարազՀետո և գայլ:\nՎերջը էշը վսեմափայլԱսավ. — Սա է միակ մեղս,Արտի մոտով անցած տեղս,Հակառակ է չարը բարուն,Ես մի բերան զարկի գարուն...Աղվեսն այստեղ՝ լսեց, լսեց,Ոտքի կանգնեց, մի ճառ խոսեցԱյնպես արդար,Այնպես ճարտար,Որ պիտ հիշվի հա՛ դարեդար:\n— Առեք, — ասավ, — սուլթան ու խան,Առեք նույնպես և իմ մեղան.Ես ամենից մեղավոր եմ,Բայց թե կացեք տեղավորեմ.\nՄեր արքան վես,Մեր արքան հեզ,\nԽոստովանեց իր մեղքը մեզ,Բայց թե խղճով եկեք դատենք,Մեղքը վարձքից խելքով զատենք:\nԼինի արքա՝Սովա՞ ծ ման գա,Չուտե ոչխա՞ր...Փուլ գաս, աշխարհ...Ո՜չ, տեր արքա,Ինչ ոչխար կա,Քեզ է տրված փայ ու բաժին,Այ, ինչ ասեմ ես այն գժին,Այն անտաշին,Կոպիտ էշին,Գարու կանաչ արտը պոկե,Մեղքն ու վարձքը նա չջոկեՈւ մեր ցեղին այսպես պատժե,Չէ՜ , պետք է դա կյանքով տուժե...Տեղից թռան գազանները,Դունչն ու թաթիկ լիզանները,Խելոք էշին գետին դրին,Քթից բերին կերած գարին:",
    "ԱՆԾԵՂՆ ՈԻ ԱՌՅՈԻԾԸ\nՍպանվել էրՄայր առյուծիԿորյունը,Մռնչում էրՍրտի ցավից,Աչքը կոխածԱրյունը:\nՄռնչում էր,Քրտինքի մեջՓրփրում,ԺանիքներովՈւ ճանկերովՉոր գետինըՓորփրում:\nՄին էլ ծառիցՄի մայր անծեղԱսավ.-Տիկի՜նԱզնվացեղ,Հլա խոսքըՄեր մեջ մնա,Բա էն լա՞վ է,Որ անխնաԴու լափում եսԱյլոց ձագեր,Ոտդ եկավ.Ա՜յ արնակեր:",
    "ԱՐՄԱՏՆԵՐՆ ՈԻ ՏԵՐԵՎՆԵՐԸ\nՏերևները ծառի ծերինԱսում էին զեփյուռներին.— Բա էս հովտի արդն ու զարդըՄենք չե՞նք ու մեր խիտ սաղարթը,Ի՞նչ կլիներ ծառի հալը,Թե չլիներ մեր հով տալը:\nԱմռան շոգին,Ամռան տաքինԷս ծառի մոտ ո՞վ կգա, ո՞վ,Թե որ չտանք մենք հով ու զով:\nԱրշալույսին,ՎերջալույսինՄեր մեջ սոխակն երգ չէր ասի,Դուք, զեփյուռնե՜ր,Համասփյուռնե՜ր,Մեզ հետ անուշ չէիք խոսի:\n— Բաժին չունե՞նք այդ պարծանքից, —Ձայներ եկան ծառի տակից:\n— Ո՞վ է, — ասին տերևները:\n— Այդպես բազմած վերևները,Բա դուք իսկի չե՞ք ամաչում,Որ մեզ երբեք չեք ճանաչում:\nՁեր ծնունդը՝Ձեր սնունդը՝Գարուն գալիսՈ՞վ է տալիս:\nՄենք այս ծառի արմատներն ենք,Ձեր ու ծառի գլխի տերն ենք:\nԻնչ եք, ինչ չեք,Կանչեցեք,Բայց այս բանը լավ իմացեք.Տերևներն են գնացական,Արմատները մնացական,Արմատները որ չորանան,Ծառ ու տերև ո՞ւր կմնան:",
    "ԳՅՈԻՂԱՑԻՆ ՈԻ ԾԱՌԸ\nՓայտահատ ՄոսինԿացինը ուսինՄտավ անտառ:",
    "— Հո՜գիս, — ասավ նրան մի ծառ,—Դալար մնան քո կոները,Կացինըդ ա՜ռ, էս ծառերըԻմ բոլորից ջարդի՜ր զատ-զատ,Ինձ չեն թողնում բուսնեմ ազատ,Տես՝ կապել են գլխիս կամար,Արև չկա խեղճիս համար,Էս մթան մեջ խոնավ, նեխված,Արմատներիս տեղը նեղված,Ինչպես կարող եմ զորանալ,Շրջակայքի զարդը դառնալ:",
    "Կացինն առավ փայտահատ Մոսին,Հա՜ էս ծառին, հա՜ էն մյուսին,\nԾառի շուրջը լայն ու արձակՄի տեղ բացեց, շատ ընդարձակ:\nԲայց խնդումը շատ չտևեց,Էն լավ օրին վատն հետևեց.Հա՜ արևը ծառը մրկեց.Հա՜ կարկուտը ճյուղքին զարկեց,Ու մի օր էլ քամին սաստիկԿոտրեց ծառը չարաբաստիկ:",
    "ՔԱՄԻՆ ՈԻ ՄԺԵՂԸ\nԱրևը անցավ,Քամին վեր կացավ:\nՄժեղը տեսավ,Որ քամին իրեն պտտեց,Ինքն էլ մի կերպԽոտը բռնեց, խտտեց:",
    "Մժեղ, խոտն ինչո՞ւ ես խտտել:\n— Քամի, էն քեզանից եմ ազատել,Որ չհանես սարեսար,Որ չգցես քարեքար.Բա գյուղացին մեղքը չի՞,Հնձաձ խոտը զուր կորչի:",
    "ՓԱՅՏԱՀԱՏՆ ՈԻ ՄԱՀԸ\nԾերն հազալով, կղտալով,Թույլ ծնկներին զոռ տալով,Մեջքից ցախը վեր առավ,Նստեց վրան՝ սուգ արավ.\n— Ես տուն ունեմ,Դուռ չունի,Թոնիր ունեմ,Խուփ չունի,Ձյունն է ծածկել դռնակս,Փայտն է մաշկել կռնակս.Ես ծեր... անցած,Տնով քաղցած,Հա՜ մերկ, հա՜ զուրկ,Տալիք ու տուրք,Խարջ ու խարաճ,Լեզուս է կարճ...Վա՛յ, վա՛յ, վա՛յ, վա՛յ...Ո՞ւր ես, սև մահ...Էսպես ապրո՞ւստ:\nՄին էլ պուպուստ,Մահը թե՝ հա,Ծերուկ, ի՞նչ կա...\n— Արևդ վկա,Ոչինչ չկա...Ճաքած լեղին,Մոմից դեղին,Կմկմալով,Լեզվին տալով,Ծերուկն ասավ.— Մինը չկար,Որ էս փայտըՇալակս տար:\nԱպրես, տեսա՞ր,Ինչ շուտ հասար:\nԲան մի կարծի,Փայտն ինձ բարձի,Դու ետ դարձի:",
    "ՀԻՎԱՆԴ ԵՂՋԵՐՈԻՆ\nԹավ անտառում,Իր խոր այրումՀիվանդացավ մի եղջերու:\nԵղջերուներ՝ էգ թե արու,Խիստ կարեկիցԴուռ ու դրկից,Հորքուր, մորքուրՀեզահամբույր,Գորովագութ,Սկսեցին մի ելումուտ.Եկան հանդես,Հիվանդատես,Եվ խնամիչ,Եվ սփոփիչ:",
    "Հետևանքը՝ հիմա տես ինչ.Գալ-գնալով այնքան բերանԽեղճի պաշարն այնպես կերան,Որ նախ այրը մնաց դատարկ,Հենց թափ տված մի ալրապարկ:\nՀետո որտեղ ոտ կոխեցին,Չոր կրծեցինԱնցած ճամփին՝ կանաչ, թուփ, ծառ,Մինչև վերջին փուշն և մացառ:\nԵրբ ամեն ինչ չոր-չորացավ,Շրջապատում վերջ-վերջացավ,Խեղճ եղջերվին,Լավի լավին,Էն անմեղին,Մեջքը հողին,Դունչը կողին,Սոված թողին:\nԻրենք փախան, փախան անհետ,Անվերադարձ, էլ չեկան ետ:\nԿես ամիսն էլ չլրացավ,Ցավի վրա եկավ նոր ցավ:\nԵրբ չմնաց ուտելու բան,Փրկիչ սովը չոքեց դռան:\nՈւ ձայն տվավ, — Այ, ջա՛ն-ջանի՜կ,Զահել-ջիվան ի մ ջեյրանիկ,Գետնին գերի,Վե՜ր կաց, արի,Ու թաքնվիր,Ա՛յ գալիս են հոքիր... մոքիր...Խեղճ եղջերուն,Երբ լսեց անուն-անուն,Որ չտեսնի երես-երեսԷլ նրանց պեսՀոքիր, մոքիր հիվանդատես,Հոքիր, մոքիր՝ աչերը խուփ,Սիրով փարվեց սովին ընդհուպ:",
    "ՔԱՄԻՆ ՈԻ ՄԱՐԱԳԸ\nՔամին վազեցԱրագ, արագ,Կանգնեց, կանչեց.— Մարա՜գ, մարա՜գ ,Հո՜ գիտե՞ս ինչՈւժի տեր եմ,Դուռդ լայն բաց,Դարման բերեմ:\nՄարագը թե՝— Գնա բանիդ,Ես կարոտ չեմՔո դարմանիդ,Քո դարմանըԹող քեզ լինեի,Իմ դարմանըԴու մի տանի:",
    "ԱՄՊՆ ՈԻ ՍԱՐԸ\nՈչ մի կաթիլԹոն չտալովԵրաշտից սովՄեծ գավառին,Ամպը վերիցՋիլ սահելով,Գնաց հասավՕվկիան ծովին:\nԱյնտեղ, վերիցՄխվեց,Կախվեց,Ուզածի պեսԹափվեց,Չափվեց.Ու կանգնելովՄեծ սարի դեմ,— Տեսա՞ր, — գոռաց,—Ի՛նչ առատ եմ:\n— Վայ քո ճարը, —Ասավ սարը, —Մե՛ծ բան արավ,Ծո՞վն էր ծարավ...Մի մեծ գավառՄատնեց սովին,Թոնը բերեցՀանձնեց ծովին:",
    "ԳՑՈԻՂԱՑԻՆ ՈՒ ԱՍՏՎԱԾ\nՏրտնջալով իր չար բախտից,Վեր բերելով աստված թախտից,Մի աղքատ մարդ քարոտ ճամփին,Գետն անցկացավ: \nՆստեց ափինՄի խոր ձորում, տակը ծառի,Որ արևը խիստ չվառի,Հով ստվերում: \nՏրեխնին չորԴրեց ջուրը: \nՇոգից տոչորՄի երկու բուռ տաք ջուր խմեց,Նստավ սրտի վիշտը քամեց:\n— Վազան ջրե՛ր, ա՛յ լիքը գետ,Վիշտս տարեք ծովին ձեզ հետ,Սիրտս նեղ է, իսկ ծովը լայն,Թե տեղ անի՝ ծովը միայն:\nՕրը օրին, հինը նորին,Հերուն լավ էր, քանց էս տարին.Սոված, տկլոր, միշտ անտրեխ,Չորացել եմ, դառել տառեխ:\nՀալվել, մաշվել սապնի քրտիկ,Աշխարհը չար, ագահ մարդիկ:\nՓուլ եկ գլխիս, ա՜յ քարե ժայռ,Տված հոգիդ, տեր աստված, ա՜ռ,Գնամ-պրծնեմ դառն աշխարհից...\nԽոսքը բերնում մին էլ ժայռիցՔարոտ հողը թափվեց չը՛ռ-չը՛՜ռ...Ափալ,ԹափալԽեղճը տեղից ծտի պես՝ թը՛ռ...Դողը բռնած՝Բարձր կանչեց.(Կեցցես, աստված,Մեծ ամբարիշտ,Լավի համար ականջդ խուլ,Վատի համար պատրաստ ես միշտ:",
    "ՊՈԻՏՈԻԿՆ ՈԻ ՇԵՐԵՓԸ\n( Տակս ոսկի է, —Մի օր փքված,Հպարտ, հպարտՊուտուկն ասաց:\nՇերեփը թե՝— Սուս, ամոթ է,Մի՜ պարծենարԳոնե ինձ մոտ,ՀաստափորիկԿավե անոթ.Հերիք փքվեսԴու քեզուքեզ,Որտեղի՞ց եմԳալիս բա ես:",
    "ԱՂՔԱՏՆ ՈԻ ԲԵՌԸ\nԷ՛, աշխարհ է...Անհնար է,Պատահում է և՜ լավ, և՜ վատ:\nՄի խեղճ աղքատԱմռան մի օր, գյուղ ետ գալիս,Ծարավ-ծկակ՝ ջուր խմելիս՝Ճանապարհին տկարացավ,Խոսքը մեր մեջ, խիստ փորացավ.Նա քաղաքում շտապ, հապճեպ,Շատ էր կրծել ձմերուկիԵվ վարունգի, սեխի կճեպ:\nՁենը երկիր, երկինք գցած՝Զիլ կանչում էր լալով.(Աստվա՛ծ,Էսպես զուլում...Ինձ մահ մի տուր ձորում, չոլում:\nՓութա՜ , գթա՜ , ողորմացի՜ր ,Շուտ ուղարկի կամ էշ, կամ ձի,Որ մի կերպով ինձ տուն գցի:\nԽոսք լսելու աստված պատրաստ...Եկավ մի մարդ նստած գրաստ,Ոչ խրխնջան, այլ մի զռան,Քուռակն իր հետ՝ խիստ թռվռան:\nՓայտով բոթեց, քաշեց թևից,Թե՝ մա՜րդ, վեր կաց, մոր ետևիցԽեղճ քուռակը գալ չի կարող,Պետք է նրան մի շալակող:\nՎե՜ր, քուռակին շալակդ առ,Հաշվի զատկի մատաղի գառ:\nՈստոտ փայտը չար ճամփորդիՀիվանդ մարդուն հանեց ոտի.Կռացնելով իրա տակին՝Շալակն հանեց ջոջ քուռակինՈւ բզելով առաջ քշեց...Դեպքից սառածԵվ աչքերը վերև հառած,Խեղճը նորից աստված հիշեց.«Ողորմած տեր, փա՛ռքդ հազար,Օգնությանս ինչ շուտ հասար...Ցավս քիչ էր,Քուռակն էլ դեռԱղքատին բե՞ռ»:",
    "ՀԱՄԵՐԳ\n(Կռիլովից)\nՊիկ-պրկՄեծ ծաղրածու մի կապիկ,Էշը,Այծը,Բրդոտ արջը ծուռ թաթիկՈւզեցին տալ մի համերգ.Իսկույն ընկան ոտ ու ձեռք,Թե որտեղից, հազիվհազԳտան-բերին նոտա, բաս,Մի ալտ, երկու հատ ջութակ,Նստան հովտում, ծառի տակ՝Գերել իրենց բուն ձիրքովԱրար-աշխարհ բովանդակ:",
    "Ճըզը՛, վը՛զը, խը՜փ, խըփո՜ց,Կընտ, կընտ, կնտնտոց...Բան դուրս չեկավ համերգից,Կապիկն էդտեղ դուրս շարքից.— Է՛, մեր տղերք... է՛, դադար,Սա՞ ինչ գործ է կիսկատար,Եկեք հեշտ կարգ հաստատենք,Այնպես նստենք վիստվիստենք.Միխո՜, ալտի դեմ՝ բասով,Միայն՝ վիստ-վիստ հավասով,Ես էլ երկրորդ ջութակի,ճիշտը, առանց կատակի.Ա՜յս է, պար-պար հավասար,Պար կբռնեն անտառ, սար:\nՆրանք եղան տեղափոխ,Բայց համերգն է անփոփոխ:\n— Տղերք, հերիք...Քթից բերիք,-Էշը զռաց,—Քիչ սպասեք՝Ուղղեմ ձեռացԵս իմ գտած հնարքով,Պիտի նստենք մի շարքով...Ու լսելովԷշ քեռուն,Անուն-անունՄեծի կարգովՇարվան շարքովԼուրջ, վայելուչ.Գործն էլի փուչ...Խումբն սկսեց կռիվ, վեճ,Ծուլի, ծուլի,Առաջվանից էլ ավելիՎեճը խիստ էր,Ով՝ ոնց նստեր:\nՊատահեցավ սոխակինՆերկա լինել աղմուկին:\nՆրանք չորսով,ԱսուխոսովԵկան աղաք,Ասին՝ սոխակ,Դու մեզ ների՜,Քիչ համբերի՜.Մեր էս գործը կարգի դիր,Մեր կասկածը փարատի՛ր:\nՆոտա էլ կա և չորս գործիք ջոկ, տարբեր,Միայն ասա, ինչպե՞ս նստենք, մեր ախպեր:\nՍոխակը թե՝ ասեմ ճիշտ,Որ դուք դառնաք երաժիշտ,Ձեզ պետք է ձիրք, նուրբ ականջ,Մի հասարակ պարզ պահանջ:\nԻսկ դո՜ւք, բարի ընկերնե՜ր,Հիմա և այլ անգամներԻնչպես էլ որ չնստեք,Քաշեք, քսեք, քսմստեք,Դուք երաժիշտ դառնալ չեք…\nՍԱԳԵՐԸ\n(Կռիլովից)\nՄի գյուղացիՄեծ սագախումբն առաջն արած՝Հա՜ քշում էր ճիպտահալած,Որ շուտ հասնի քաղաք, շուկա:\nՀայտնի բան է, որտեղ շահ կա,Ոչ թե միայն լոկ սագ ու մագ,Մարդն էլ կերթա հենց ոտի տակ:\nԳյուղացուն չեմ մեղադրի,Բայց արի տես՝Միտքն ուրիշ էր այն սագերի:\nՂու-ղա՜ , ղու-ղա՜ ...Պատահելով ճամփին մարդու՝Ասին. — Աղա՜,Դատ արա դո՜ւ:\nԱյն գյուղացին, երես առած,Չի իմանումԻնչ սագեր են իրա դիմաց:\nՄենք սագեր ենք, հա՛ , հասարա՞կ,Որ առել է սա ճիպտի տակ,Ասա, իսկի, պատիվ, հարգանք,Մենք մեր գլխին ի՞նչ հողը տանք.Խիղճ, խղճմտանք քչացել է,Աշխարհը հո փչացել է...Չջոկելով արմատ ու բույս,Էլ չի հիշում կոպիտն անուս,Որ իսկ և իսկԱյն սագերն են մեզ ցեղակից.Որոնք ՀռոմնԱզատեցին մեծ փորձանքից,Եվ մեզ համարՏոներ էլ կան այնտեղ դրված...Ճամփորդը, թե՝— Դո՞ւք ինչով եք աչքի ընկած...— Մեր նախնիքը...— Այո՜, գիտեմ,Կարդացել եմ, ո՞վ է ընդդեմ:\nՆախ ձեր տված օգուտն ասեք,Ապա դառեք նոր աշխարհը դուք բամբասեք,«Մեր նախնիքը... \nՀռո՛մ... \nՀռո՛մ...»:\nԱ՜խ դուք սագեր ճառք ու ճոռոմ,Հոքիր, Հոռոմ,Առաք անցաք նախնի՛ք, նախնի՛ք...Ձեր, ձե՜ր արածն ի՞նչ է կանխիկ:\n( Ոչինչ...— Որ էդպես է, լեզուներդ ի՞նչ:\nԽնդրում եմ խիստ,Ձեր պապերին թողեք հանգիստ,Նրանք իրենցն հո ստացան,Պատմության մեջ անմահացան:\nՀարկը՝ հարկավորին,Պատիվն արժանավորին:\nԻսկ ձեզ՝ շամփուր խորովածի...Մնաք բարով, ես գնացի:",
    "ԿԱՐԱՊԸ, ԽԵՑԳԵՏԻՆԸ ԵՎԳԱՅԼԱՁՈԻԿԸ(Կռիլովից)\nԻնչքան կուզեն իրենց տանջեն,Երբ ընկերներն համերաշխ չեն,Օգուտ չունեն բռնած գործից.Ա՛յ, մի առակ կյանքի փորձից:\nԹեև անցուկ,Բայց ոչ մոռցուկ:",
    "Մի կարապ, մի խեցգետին, մի գայլաձուկԲարձած սայլը տեղից քաշել ուզեցինԵվ երեքով եկան սայլին լծվեցին:\nԻ՜նչ են անում,Ի՜նչ չեն անում,Սայլը տեղից հո չի շարժվում.Շատ թեթև է բեռը թվում,Բայց կարապը վեր է թևում,Խեցգետինը քաշում է ետ,Գայլաձուկն էլ հո՜ դեպի գետ:\nՈվ էր արդար, ով մեղավոր՝Մենք չդատենք: \nԲանն այն է, որՄինչև այսօրԹե՜ սայլ, թե՜ բեռՆույն տեղն են դեռ:",
    "ԱՂՎԵՍՆ ՈԻ ԽԱՂՈՂԸ\n(Կռիլովից)\nՀին առակ է.Աղվեսի դունչը խաղողինՉհասավ, ասավ՝ խակ է:",
    "Սոված աղվեսՄտնի պարտեզ…Տեսնի խաղող,Օ՛խ... արևկողՀակինթ ճիթերՎերից կախ-կախ,Ա՛յ թե կուտերԱչքն էր տեսնում,Դունչ չէր հասնում:\nԷստեղ պուպուզ,Էնտեղ կուկուզ,Էս վազի տակ, էն վազի մոտ,Վերջն աչքե՝ տես, բերնե կարոտ,Խիստ սրտնեղածԵլավ գնացՊարտեզից դուրս՝Հետն ասելով.( Մի խոսքով,Լավ է տեսքով,Բայց խակ է, կանաչ է,Ուտելու բան չէ,Բերանդ տաս՝ԱտամհարիքԿստանաս:",
    "ԿԱՊԻԿՆ ՈԻ ԱԿՆՈՑՆԵՐԸ\n(Կռիլովից)\nԾերացել էր կապիկը,Լավ չէր տեսնում պապիկը.Առավ ակնոց՝Մի ողջ կապոց:\nԱկնոցները փոքր ու մեծ՝Ձեռքին շուռումուռ տվեց:\nՄին դնում է իր գլխին,Մին էլ պոչի մեջտեղին,Մին լիզում է, թքոտում,Մին էլ սրբում, հոտոտում:\nՀա՜ վարձում է, հա՜ փորձում,Բայց ակնոցը չի գործում,Էն պսպղուն ապակինԼույս չի տալիս պապիկին:\n— Կորչե՜ն,-գոռաց, — ջուխտ ու կենտ.Նա՜ է հիմար, նա՜ է խենթ,Ով լսում է այդ խոսքին,Մարդկանց հազար մի ստին:\nՍրանց մասինԻնչ որ ասին,Սուտ է, սուտ,Էս ապակինԽավար աչքինԻ՞նչ օգուտ:\nՈւ կապիկը՝Ծեր պապիկը,Խորը վշտով ակնոցներըԷնպես խփեց չոր քարին.Որ ջուր կտրած փշրանքներըԿանաչ, կարմիր կապեցին:",
    "ԱՇԽԱՏԱՍԵՐ ԱՐՋԸ(Կռիլովից)\nԱրջը տեսավ, որ գյուղացին,Իր անտառի մարդ դրացին,Լծաղեղ է ծռում, շարում,Վաճառելով ապրուստ ճարում,Ինքն էլ ուզեց, ի՜նչ էլ լինի,Լծաղեղներ վաճառք հանի,Ապրի հենց նույն աշխատանքով:\nԱնտառը լցվեց շըխկ ու դըխկով.Անտառի արջ՝ Մխիկ քեռուՁայնն է լսվում հեռվից հեռու:\nՋարդեց, բրդեցԸնկուզենի, կեչի, թեղիԳետին թափեց,Բայց անտեղի,Էդքան ծառից նա չծռեց ոչ մի աղեղ:\nՓրփուր մտած Մխիկն այստեղԳնաց մարդու մոտ խորհրդի.— Ա՜յ հարևան, ադամորդի՜,Պատճառն ի՜նչ է, ինձ հաղորդի,Ծառ կտրելս տեսնում ես՝ կա,Աղեղ ծռելս իսկի չկա:\n— Պատճառն այն է, ա՜յ, ասեմ քեզ,Քավոր Մխիկ, որ դու չունեսՀամբերություն ասած բանը, —Պատասխանեց հարևանը:",
    "ԳՅՈՒՂԱՑԻՆ ԵՎ ՄՇԱԿԸ\n(Կռիլովից)\n«Նեղն ընկնելիս ոտն ենք պաչում,Լենն ելնելիս՝ հիմար կանչում»:\nՄշակի հետ ծեր գյուղացինԻրիկնադեմ մութ անտառովՀունձ անելուց տուն գնացին:\nՄին էլ մի արջ մռմռալովԴեմից կտրեց նրանց ճամփեն,Վախից ֆռռաց ծերի թափեն,Դեռ վա՛յ չարած նա մի բերանԱրջը տակովն արավ նրան:\nՏրորելով և գցելով ոտուձեռից,Ազատվել էր ուզում բեռից,Պատրաստվում էր տեղ փորելուԾերուկ որսին մեջն հորելու:\nԽեղճ ծերուկը արջի տակին՝Ձայն է տալիս իր բատրակին.— Տղա, Փիլոս, հասի՜ր, կացի՜ն,էս գարշելի արարածին...Քաջ Փիլոսը, նոր Հերկուլես,Զեռքի կացնով զարկելուն պեսԱրջի գլխին, չոր գանգն արավՄեջտեղից կես: \nԵղանով էլ աղիք-մաղիքԳետին թափեց: \nՄաղիկ-մաղիկՄռնչալեն սատկեց արջը:\nԽոսքի կարճը.Մեծ փորձանքն անցավ,Ծերը վեր կացավ,Բերանը բացեց, աչքերը խփեց,Բատրակի գլխին ինչ ասես թափեց:\nՇշմեց Փիլոն, ասավ, — Մուխսի՜,Է՞դ ինչի...— Չո՜ռ քո պնչին,Փո՜ւչ կենդանի,Գրողը տանի՜...Ա՛յ ինչ ասեմ քո յոթ պորտին,Փչացրիր արջի մորթին,—Ասավ ՄուխսինԱրջից փրկողԷն Փիլոսին:",
    "ՄՈՐԹԱՊԱՇՏԸ\n(հայկական)\nԳերի մուկը խնդրեց կատվին.— Աղա՛ փիսո, տե՛ր թանկագին,Արի ինձ թող,Դառնամ մի դոխ,Լխտիկ ու գեր,Բռնիր ու կեր:\nԹե վաղ, թե ուշ՝ քեզ համար եմ,Բայց հիմա ես շատ նիհար եմ:\nԴու էլ չուտես,Հո լավ գիտես՝Որդիդ կուտե,Ասա, սո՞ւտ է:\nԱյ, սատկես դուն, —Ասավ կատուն, —Առաջ մորթուս,Հետո որդուս:\nՄկին բամփեց,Փորը ճամփեց:",
    "ԵՍ\nԱգռավը բռնեց մի խեցգետին և նստեց ծառին:",
    "Խեցգետինն ուզեց ազատվի, կտցիցը զատվի ու ասավ նրան.\n( Ոսկեհատիկ, ագռավ տատիկ, ո՞վ է մեզնից կեղտոտը:",
    "Ագռավը սեղմեց կտուցը և կռռաց.\n( Դո՛ւ...\n( Ոսկեհատիկ, ագռավ տատիկ, ո՞վ է մեզնից նախշունը:",
    "Ագռավը բացեց կտուցը և կռռաց.\n( Ե՛ս...\nԿտուցը բաց անելուն պես խեցգետինը կտցից ընկավջուրը և իրեն ազատեց:",
    "ԽԽՈՒՆՋՆ ՈՒ ՍՈՒՆԿԸ\nՆստել է խխունջը սունկի վրա, բարկանում է, նեղանում ու անցնողին նախատում:",
    "(Էս ի՛նչ է թռչկոտում ճպռոտ ճպուռը, ասես չի կարող ինձ նման ծանր ու մեծ նստի: \nԹիթեռները թրթռում են, թռչնակները ծըլվըլում, խխունջը նորից կատաղում է.\n— Սրանք ի՜նչ են թռչում, թռչկոտում, ի՜նչ են երգում, էլ ուրիշ գործ չունե՞ն: \nԱ՛յ, ուրիշ բան եմ ես, ոչ թռչկոտում եմ, ոչ երգում: \nԹռչե՞լս որն է, երգե՞լս որը:",
    "— Է՛ քուրիկ խխունջ, — հառաչում է սունկը, — գիտե՞ս ինչու ենք լուռումունջ մնացել էստեղ. ոչ թռչել գիտենք և ոչ էլ երգել:",
    "ՀՊԱՐՏ ԱՔԼՈՐԸ\nԱքլորը թռավ ընկավ հարևանի բակը: \nՃղղաց, ճղղաց, բակի աքլորին կտցեց, կտցահարեց, բադերին դուրս արեց, հավերին մի տեղ հավաքեց ու հետո հարձակվեց փոքրիկ շան վրա:",
    "Բակն իրար անցավ: \nԱքլորը կանգնեց ու հպարտ-հպարտ կանչեց.\n— Ծուղրուղո՛ւ, դուք ո՞վ եք, չասեք թե դուք խմբով եք, ես մեն-մենակ. բոլորիդ՝ հավիդ՝ բադիդ, աքլորիդ, ինչ ուզենամ, էն կանեմ, շանն էլ բակից կհանեմ:",
    "Հարսը լսեց բակի աղմուկը, վազեց բռնեց աքլորին, դուրս շպրտեց բակից ու ասավ.\n( Կորի՜, գնա՜, անպիտան, քեզպեսին էլ երես տա՞ն, բավական չէ բակումն է, ուրիշին էլ թակում է:",
    "ԿԱՉԱՂԱԿԸ\nՉալ կաչաղակը թռչում էր, թռչում ու ծառին նստում: \nՆստում էր, նստում, պոչիկն էր շարժում: \nՇարժում էր, շարժում ու երգեր ասում.\n(Կա, չէ, կա, չկա, չէ:",
    "Նորից թռչում էր, թռչում էր, թռչում ու ծառին նստում. նստում էր, նստում, պոչիկն էր շարժում ու երգեր ասում.\n(Կա, չէ, կա, չկա, չէ:",
    "Նորից թռչում էր, թռչում էր, թռչում ու ծառին նստում: \nԾառին էր նստում, պոչիկն էր շարժում, պոչիկն էր շարժում ու երգ էր ասում.\n( Չկա, չէ, չէ...\nՍԵՐՈԲԸ\n— Սերո՜բ, — ասում է հայրը, — գնա հարևանից արշինը բեր, կտավը չափենք:",
    "— Է՜, բան չունես, հայրիկ, ի՜նչ նեղություն տանք հարևանին, ես գիտեմ, որ մեր կատուն պոչից մինչև ականջի ծայրը մի արշին է: \nԷլ արշինն ի՞նչ կանենք:",
    "— Սերո՜բ, Սերո՜բ, — ասում է հայրը, — ապրես, գնա հարևանից գրվանքանոցը բեր, պանիր կշռենք:",
    "— Է՜, բան չունես, հայրի՜կ, ա՜յ, մեր սատկած էշի սմբակը մի գրվանքա է:",
    "— Սերո՜բ, Սերո՜բ, դու ինձանից թեթև ես, մի դուրս վազի տես եղանակն ինչպես է:",
    "— Է՜, հայրիկ, էլ ի՛նչ գնամ, կուզես մեր շանը կանչեմ, թե մազերը չոր են, հո եղանակը պարզ է:",
    "— Սերո՜բ, Սերո՜բ, — շունչը կտրած ասում է հայրը, — հացը բկիս կանգնեց, ջո՜ւր, ջո՜ւր, ջ՜ուր....\n— Է՛, հայրիկ, — ասում է Սերոբը, — դու էլ ինչ դժվար բան կա, ինձ ես ասում...\nԸՆԿՈԻՅԶՆ ՈԻ ՈՐԴԸ\nԱյգում կային զանազան պտղատու ծառեր՝ ընկուզենի, տանձենի, խնձորենի, թզենի: \nԸնկուզենու կանաչ ճյուղերից կախվել էր փոքրիկ ընկույզը ու օրորվում էր: \nՄոտեցավ նրան ծերունի որդն ու ասավ.\n( Սիրուն ընկուզիկ, թող բունդ մտնեմ, քիչ հանգստանամ, ապրենք միասին: \nԴու դեռ փոքր ես, քեզ կօրորեմ, հեքիաթներ կասեմ ու քեզ կուրախացնեմ:",
    "(Մի թողնի այդ թափառականին քո տունը: \nՈ՞վ գիտե դրա տունն ու բունը, վարքն ու բարքը, — ասացին փոքրիկ ընկույզին նրա եղբայրները:",
    "— Այդ ձեր բանը չի, ի՞նչ եք խոսում իզուր տեղը. ես ինձ համար, դուք՝ ձեզ համար, — պատասխանեց ընկուզիկը և հյուր ընդունեց ծերունի որդին:",
    "Ագահ և չարամիտ որդը ծակեց ընկույզի կեղևը, ներս մտավ, միջուկը կերավ, դատարկեց, նստեց ու երգեց.\n— Մի նոր ընկույզ ես գտա,Ծակեցի ու ներս մտա,Կերա, կերա կշտացա,Դատարկ մնաց՝ վշտացա:",
    "Այդպես երգում և ծափ էր տալիս ավազակ որդը դատարկ կեղևի մեջ: \nԾափ էր տալիս ու ասում.\n— Դուրս գամ ծառը չափչփեմ.Տեսնես ում կխաբխբեմ,Ինձ որդ կասեն, ծերուկ որդ,Լեզուս քաղցր, շողոքորթ:",
    "Փոքրիկ, անփորձ ընկույզը զոհ էր գնացել չար, ավազակ որդին... \nՔամին էր միայն մեջը վզվզում, իսկ հարևանները նայում էին նրան ու ափսոսում:",
    "ԳԱՅԼԻ ԽՈՍՏՈՎԱՆՔԸ\nԳայլի մահը մոտեցել էր: \nՆա մեռնում էր, դրա համար էլ սկսեց իր մեղքերը մեկ-մեկ խոստովանել... \nԲայց ընդամենը երեք ժամ էր մնացել, որ հոգին տար, իսկ մեղքերն այնքան շատ էին, որ երեք օրն էլ բավական չէր լինի բոլորը խոստովանելու համար:",
    "Գայլը տեսնում է, որ հնար չկա, սկսում է իր արած լավությունները մեկ-մեկ հաշվել:",
    "— Մի անգամ, — ասում է նա, — մի գառ անցավ մոտովս, իսկ ես թեև շատ քաղցած էի, բայց ձեռք չտվի նրան: \nՀիշում եմ, թե ինչպես այդ ժամանակ մի ոչխար հեռվում կանգնած՝ ծիծաղում էր ինձ վրա, որ ես գառանը մաս-մաս չարի: \nԲայց չնայելով ոչխարի ծաղրին, ես թողի գառանը, որ ողջ-առողջ անցնի իմ մոտովը:",
    "Էս մեկ... մեկ էլ..\n— Հիշում եմ, ա՜յ գայլ, — ձայն տվեց ոզնին, որ կանգնած էր գայլից քիչ հեռու, — այդ բանն այն ժամանակ պատահեց, երբ դու երկու թաթով թակարդն էիր ընկել և չէիր կարողանում տեղիցդ շարժվել:",
    "ՓՇԻ ԳԵՐԵԶՄԱՆԸ\nԿառ փուշը գլուխը տնկած, փշերը փռած, փշերը սրած, ուռած ու փքված ինքն իրեն ասում էր.\n— Ես այս դաշտի իշխանն եմ, ո՞վ կհամարձակվի ինձ ձեռք տալ: \nԵս քանի-քանի քիթ եմ ծակել քանի կովի, եզան ու գոմեշի լեզու կծել: \nՔանիսի ձեռքից, քանիսի ոտքից արյուն եմ հանել:",
    "Ճիշտ որ, եթե ես իմ քաջությունները համրելու լինեմ, քաջերի քաջն եմ, խաների խանն եմ: \nԻսկ ինչ կանեմ սրանից հետո, էն էլ ես գիտեմ: \nԵս վճռել եմ ով մոտիցս անցնի՝\nՔաշեմ, մաշեմ, աղեմ, դաղեմ,Լեզվի միջին փուշս թաղեմ,Թո՛ղ թրթռան, թո՛ղ մրմռան,Ես ծիծաղեմ, ես հռհռամ:",
    "Երբ կովերն անցնում էին կառ փշի մոտով, խեթ-խեթ նայում էին նրան ու միմյանց զգուշացնում.\n— Չմոտենաս էս հպարտին, կծել գիտե, կծան է, չես կարող դու բերանդ առնել, ոչ տրորել, ոչ ծամել...\nՈչխարներն ասում էին.\n— Բուրդներս կքաշի, թող կորչի էս կառը, գլուխը մեծ քարը:",
    "Խոզն ասում էր.\n— Արմատդ կքանդեի, քեզ կհանեի, բայց չարժե, որ դունչըս կեղտոտեմ: \nԳնա կորի, ո՞վ պետք է փորի:",
    "Բայց կառ փուշը գլուխը տնկած` իր երգն էր երգում.\nՔաշեմ, մաշեմ, աղեմ, դաղեմ,Լեզվի միջին փուշս թաղեմ,Թող թրթռան, թող մրմռան,Ես ծիծաղեմ, ես հռհռամ:",
    "Ու մեկ էլ եկավ էշը, վիզը երկարացրեց, ըռխեց փշի ցից գլուխը, լամեց-լամլմեց, ծամեց-ծամծմեց, կուլ տվեց ու ասավ.\n( Փշի գերեզմանը էշի փորն է:",
    "ԼԵԳԵՆԴՆԵՐ ԵՎ. ԱՎԱՆԴՈՒԹՅՈՒՆՆԵՐ\nԲԱՆԱՍՏԵՂԾԻ ՎԱՐԴԵՐԸ\nՎեց հարյուր տարի սրանից առաջ Պարսկաստանի բանաստեղծ Հաֆիզի փառքը դղրդացնում էր ամբողջ Ասիան: \nՋահել թե ահել, հարուստ թե աղքատ՝ բոլորը հիացած էին նրա բանաստեղծություններով: \nՄինչև անգամ աշխարհի կեսը նվաճող Լանկթամուրը հավանել էր Հաֆիզին: \nՆա ժամանակ առ ժամանակ ասել էր տալիս Հաֆիզի բանաստեղծություններից և մի անգամ, ինչպես պատմում են, ասաց.\n— Ես շատ կուզեի տեսնել այդ Հաֆիզին:",
    "Այդ խոսքերն ամենամեծ գովասանքն էին համարվում Հաֆիզի համար, որովհետև նրանց արտասանողն էր Լանկթամուրը, որ իր անցած ճանապարհը կրակի պես այրել խանձել էր, ամեն տեղ մահ էր սփռել, ամեն ինչ ոչնչացրել, ավերակ էր դարձրել: \nՍակայն Հաֆիզին չէր հպարտացնում իր փառքը: \nՆա ապրում էր մի փոքրիկ տան մեջ Պարսկաստանի Շիրազ քաղաքում, որ կոչվում էր Պարսկաստանի վարդ, որովհետև, ինչպես որ վարդը բոլոր ծաղիկներից գեղեցիկ է, այնպես էլ Շիրազը Պարսկաստանի քաղաքներից ամենալավն էր: \nԲանաստեծի բնակարանը շատ փոքր էր, ուներ միայն երկու լուսամուտ և մի փոքրիկ դուռ: \nՍենյակում կային երկու բազկաթոռ և մի սեղան: \nՀաֆիզը զարդարանք չէր սիրում: \nՏան արևելյան պատի երկարությամբ վարդի թփեր կային տնկած, որոնք ամբողջ տարին վարդեր էին տալիս:",
    "Հաֆիզն ինքն էր խնամում այդ վարդերը, անվանելով նրանց իր միակ ուրախությունը և հարստությունը:",
    "Մի անգամ լուսաբացին, երբ թռչունները նոր էին, սկսել երգել, Հաֆիզը վեր կացավ անկողնից, որպեսզի գիշերվա մտածած բանաստեղծությունը գրի առնի, հանկարծ պատի հետևից լսեց ոտների ձայն. լուսամատից նայեց և տեսավ, որ մի աղջիկ քաղում է իր վարդերը: \nԱղջիկը աղքատ էր հագնված, բայց ծածկոցի տակից երևում էր մի գեղեցիկ դեմք՝ կենդանի և արտահայտիչ աչքերով:",
    "Աղջիկը հազիվ լիներ տասը-տասներկու տարեկան: \nՆա շտապով վարդերից մի փունջ կապեց և թողեց-փախավ: \nՀաֆիզի զարմանքին և բարկությանը սահման չկար: \nԲայց ոչինչ չէր կարելի անել. աղջիկը արդեն ծածկվել էր աչքից: \nՀաֆիզը վեր առավ մագաղաթը, որպեսզի բանաստեղծություն գրե, սակայն բարկության ժամանակ մոռացել էր այն: \nՄի քանի րոպե նա նստեց՝ սպասելով ոգևորության և ահա թե ինչ գրեց.\n«Թո՜ղ վարդը իր թփին: \nԵթե քաղվի՝ նա կմեռնի, և դու չես տեսնի նրա գեղեցկությունը և հոտը չես առնի: \nԹո՜ղ վարդը իր թփին: \nՄի՞թե դու չես կարող չքաղած հիանալ նրանով: \nԹո՜ղ վարդը իր թփին: \nԵթե չքաղես նրան, քեզ համար կասեն՝ դու իմաստուն ես, դու գթությամբ լցված ես. իսկ եթե քաղես, կասեն, որ քո ձեռքերը վայրագ են, քո սիրտը անողորմ: \nԹո՜ղ վարդը իր թփին»:",
    "Մյուս առավոտ Հաֆիզը դարձյալ սպասում էր աղջկան, և նա իրեն սպասեցնել չտվեց. եկավ, ինչպես երեկ, լցրեց իր զամբյուղը վարդով և իսկույն հեռացավ: \nՀաֆիզը վեր առավ իր գավազանը և հետևեց աղջկան: \nՄի քանի փողոց անցնելուց հետո նրանք երկուսով դուրս եկան մի հրապարակ, որտեղ և շուկան էր: \nԱյստեղ խռնվել էր շատ ժողովուրդ:\nԱղջիկը մոտենալով մի լավ հագնված կնոջ՝ առաջարկեց մի փունջ վարդ: \n«Գնեցեք այս վարդերը, սրանք ձեզ պես գեղեցիկ են»: \nԿինը վերցրեց փունջը և գնից հինգ անգամ ավելի վճարեց:",
    "«Տեսնենք այս փոքրիկ գողը փողերն ի՞նչ է անելու»,— ասաց իր մտքում Հաֆիզը:",
    "Աղջիկը մտավ մի վաճառականի խանութ և այնտեղից միքանի արշին կտոր առավ: \n«Հա, սա պճնվել է սիրում», — փնթփնթաց ծեր բանաստեղծը: \nԻսկ աղջիկը մտել էր արդեն մի ուրիշ խանութ, որտեղ միայն ուտելիքներ էին ծախում:\n«Ո՜չ, սա բկլիկի մեկն է», — մտածեց Հաֆիզը: \nԱղջիկը Գնեց մի քանի լավաշ, մի տապակած աղավնի և շտապով դուրս եկավ շուկայից: \nԴուրս գալով շուկայից, մտավ մի մութ ծուռումուռ փողոց և կանգնելով մի ողորմելի կիսավեր տնակի առաջ՝ դուռը բանալ տվեց և ներս գնաց: \nՊատի ճեղքից բանաստեղծը տեսավ մի տխուր տեսարան: \nԱնկյունում, խոտի վրա նստեք էր մի պառավ կին: \nՆրա շորի կարկատանները կարծես թափվում էին վրայից: \nՀաֆիզը տեսավ, որ այդտեղ թշվառության և վշտի բնակարան է: \nԱղջիկը նստեց պառավի մոտ:",
    "— Ես քեզ համար հաց և միս եմ բերել, — ասաց ցածր ձայնով աղջիկը, — կե՜ր, կազդուրվիր. ապա հանիր վրայիցդ քո հին շորերը, ես քեզ համար նորն եմ բերել:",
    "Աղջիկը տանից դուրս եկավ թե չէ, Հաֆիզը նրան կանգնեցրեց և քաղցրությամբ հարցրեց.\n— Անունդ ի՞նչ է, փոքրիկ:",
    "( Դոնիա:",
    "— Այդ քո մա՞յրն է:",
    "( Ոչ:",
    "— Քո տա՞տն է:",
    "— Ոչ, ես այդ պառավին երեք օր է, որ ճանաչում եմ. Ես այսքանը գիտեմ, որ նա հիվանդ է և քաղցածությունից համարյա թե մեռնում է. ահա երկու օր է, որ ես նրան օգնում եմ:",
    "— Դու ի՞նքդ էլ ես աղքատ:",
    "— Ես ոչինչ չունեմ, ազգական մինչև անգամ չունեմ. ես ծառայում եմ մի պարանագործի մոտ:",
    "— Բայց դու աղքատներին օգնելու փող որտեղից ես ճարում:",
    "Աղջիկը շփոթվեց և կարմրեց:",
    "— Ինձ համար շատ անհարմար է այդ մասին խոսելը. ես վարդ գողացա և ծախեցի: \nԵս շատ լավ գիտեմ, որ գողությունը լավ բան չէ, բայց ուզում էի անպատճառ օգնել թշվառ պառավին: \nՇատ կարելի է, որ իմ գողացած ծաղիկների տերը ինձ ներե:",
    "— Այդ ծաղիկները իմս են, — ասաց Հաֆիզը:",
    "Դոնիան վախեցած ուզում էր փախչել, բայց Հաֆիզը նրան պահեց: \nՆա ասաց աղջկան, որ ներում է նրան և ձեռքից բռնելով բերեց իր տուն: \nԲանաստեղծը որդեգրեց փոքրիկ Դոնիային: \nՆրանք միասին ապրեցին մի տան մեջ: \nԲանաստեղծը կարդում էր իր բանաստեղծությունները, իսկ Դոնիան ագահությամբ լսում էր և բոլորը շուտով բերանացի սովորեց:",
    "Հանկարծ մի սարսափելի լուր տարածվեց Պարսկաստանում: \nԴաժան Լանկթամարը մեծաքանակ զորքով գալիս էր Շիրազի վրա, և գեղեցիկ քաղաքին սպասում էր դառը վիճակ: \nԴիմադրել ոչ ոքի մտքից չէր անցնում: \nՇիրազեցիք մահվան էին պատրաստվում: \nԼանկթամարը եկավ և կանգ առավ քաղաքի պարիսպների տակ: \nԲոլոր քաղաքացիք դիմավորելու դուրս եկան, որպեսզի փրկություն խնդրեն: \nՄի կողմում կանգնել էին թաթարական մեծաքանակ զորախմբերը, իսկ մյուս կողմում՝ շիրազեցիք:",
    "Նրանց առաջին, իր ձիու վրա, հպարտ նստել էր Լանկթամուրը: \nԱռաջ եկան անվանի քաղաքացիք և խնդրեցին Լանկթամուրին՝ խնայել քաղաքը, հարկ վերցնել, ինչքան իր ցանկությունն է: \nԼանկթամուրը բարկությամբ խփեց իր սուրը քարին, որ ընկած էր ձիու ոտների առաջ և ասաց.\n— Ինչպես այս քարը՝ ես խուլ եմ դեպի ձեր խնդրիքը, — և դառնալով դեպի զորքը, ուզում էր քաղաքը քանդելու հրաման արձակել: \nՀենց այդ րոպեին Դոնիան շշնջաց Հաֆիզին.\n— Հայրի՜կ, աղաչիր սրան, գուցե մեղմանա:",
    "Հաֆիզը և աղջիկը առաջ եկան:",
    "— Ով է այդ ծերունին, — ահեղաբար հարցրեց Լանկթամուրը:",
    "— Այդ Հաֆիզն է, — պատասխանեց Դոնիան:",
    "Լանկթամուրի դեմքը մեղմացավ: \nՆրա աչքերն այնպես սպառնալի չէին: \nՏիրեց մի րոպեաչափ ծանր լռություն: \nՎերջապես Լանկթամուրն ասաց.\n— Հաֆի՜զ, ես վաղուց էի ուզում քեզ տեսնել: \nԱմբողջ աշխարհում ես և դու ենք մեծ. դու քո բանաստեղծություններով, ես իմ հաղթություններով: \nՄի բան կարդա ինձ համար:",
    "Այլայլված բանաստեղծը չէր իմանում ինչ ընտրեր: \nԱյդ ժամանակ Դոնիան շշնշաց.\n— Թող վարդը իր թփին...\nՀաֆիզր հասկացավ աղջկա միտքը, արիացավ և սկսեց.\n«Թող վարդը իր թփին: \nԵթե քաղվի՝ նա կմեռնի, և դու չես տեսնի նրա գեղեցկությունը և հոտը չես առնի: \nԹո՜ղ վարդը իր թփին: \nՄի՞թե դու չես կարող չքաղած հիանալ նրանով: \nԹո՜ղ վարդը իր թփին: \nԵթե չքաղես՝ քեզ համար կասեն, որ դու իմաստուն ես, դու ողորմած ես: \nԲայց եթե քաղես՝ կասեն, որ քո ձեռները վայրագ են և քո սիրտը անողորմ: \nԹո՜ղ վարդը իր թփին»:",
    "Բանաստեղծը լռեց...\n— Քո բանաստեղծությունը ինձ դուր է գալիս, Հաֆիզ,-ասաց Լանկթամուրը: \n— Բայց քո խորհուիդը ինձ համար չէ, ես նրանցից չեմ, որոնք բավականության համար են վարդ քաղում:",
    "Հաֆիզը բարձրացրեց ձեռքը և ցույց տալով դեպի Շիրազը, ասաց.\n— Հիշի՜ր, հաղթո՜ղդ, որ այս քաղաքը Պարսկաստանի վարդն է:",
    "Լանկթամուրը շրթունքները կծեց, նա սկզբում գրգռված էր երևում, բայց մի քիչ մտածելուց հետո ձայն տվեց իր զորքին,-Մնացե՜ք այստեղ, գիշերեցե՜ք քաղաքի պատերի տակ:",
    "Զորքը քաղաք չմտավ:",
    "Լանկթամուրը միայն ինքը մտավ քաղաք և քաղաքն առավ իր հպատակության տակ:",
    "Շիրազը մնաց անվնաս:",
    "ԻՆՉԻՑ է, ՈՐ ԽԵՑԻՔԸ ԱՂՄԿՈՒՄ ԵՆ\nԾովային արքան՝ հզոր ՆեպտունըԾովի հատակում ունի իր տունը:\nՈղջը բյուրեղյա, ճոխ այգիներըԳրկել են նրա շեն պալատները.Շեն պալատները ճոխ են և հարուստ:\nՊատերը խեցի, նախշերը զուտ բուստ,Մարգարիտները երկար հյուսերովՆերսից կախված են պես-պես ձևերով,Փայլուն ձկները՝ պահապան դռան,Գիշեր ու ցերեկ հսկում են վրան:\nԾովի իշխողին անթիվ աղջիկներ՝Գողտրիկ, նազելի հավերժահարսներԵվ ծառայում են, և զբաղեցնում,Հազար տեսակի երգում ու պարում.Արքայի աչքից ոչինչ չի փախչում,Նա հանգիստ չունի և չի էլ ննջում.Նա հետևում է ձկների լողին,Եվ հրեշների այլանդակ խաղին.Նաև տեսնում է, ինչպես հավքերըՋրի մեջ փռած ջարդված թևերըԳոռ ալիքների կամ քամու ձեռիցԻջնում են անդունդ ծովի երեսից:\nԵրբեմն էլ արքան հեծնում է իր ձին՝Ճեպընթաց ձուկը, ծովային Դելֆին,Գնում շրջելու իր տերությունը,Տեսնել ու զգալ իր մեծությունը:\nԱյս մի անգամը արքան դուրս գնացԵվ մի երկու օր ուրիշ տեղ մնաց.Մի չքնաղ աղջիկ մոտեցավ պատին,Այնտեղից պոկեց գույնզգույն խեցին.Կապեց մազերից, իրեն զարդարեց,Շատ ուրախացավ, շատ երգեց, պարեց:\nՀզոր Նեպտունը տուն վերադարձավՏեսավ կորուստը և շատ բարկացավ.— Ո՞վ է գողացել թանկագին խեցիս,Ամբողջ աշխարհում միակ սիրելիս.Թող կորչի գողն այս իմ տերությունից,Աչքիս՝ չերևա հենց այսօրվանից:\n— Այդ ես եմ վերցրեք քո խեցին, արքաՄի՞թե իմ մեղքին թողություն չկա,Չգիտությամբ եմ արել սխալը,Ինձ խիստ գրավեց այն խեցու փայլը.Ների՜ր ինձ, արքա, ինձ մի աքսորիր,Մի հանիր ծովից, գահիդ մոտ պահիր:\nՀավերժահարսը խնդրում էր լալիս,Արքայի խեցին իրեն էր տալիս,Նեպտունը տեսավ անկեղծ զղջումըԵվ մինչև անգամ խղճաց մտքումը,Սակայն չլսեց թշվառ աղջկան.Միայն թե խեցին պարգևեց նրան:\nՀավերժահարսը նորից աղաչեց.Ընկավ ոտները, ծնկները պաչեց.— Օ՛, հզոր արքա՛, կարոտից, վշտից.Անշուշտ կմեռնեմ, երբ զրկվեմ ծովից,Ծովի շաչյունը, ծովի ծփանքըԿազմել են կյանքիս քաղցր պատրանքը:\nՕրոր են ասել ինձ օրորոցում,Ու քուն են դրել ջրերի ծոցում.Հիմա եթե դու ինձ չես խնայում,Քեզանից միայն ես այս եմ խնդրում.Ծովի շաչյունը տուր ինձ հիշատակ,Որ շոյե հոգիս ամեն ժամանակ,Ուր էլ որ գնամ, որտեղ էլ լինեմ,Իմ սիրած ծովի կարոտս առնեմ:",
    "— Լավ, — ասաց արքան, — տուր ինձ այդ խեցին.\nԽեցին վեր առավ, դրեց բերանին.— Ծովի ծփանքը, ծովի շաչյունըՀենց այսօրվանից պահպանիր քո մեջ.Բոլոր խեցիքը թող այդպես անեն,Եթե ցամաքի վրա պատահեն.Խեցիի անցքից փչեց Նեպտունը,Լցնելով մեջը ծովի շաչյունը:\nԱպա ետ տվեց խեցին աղջկանՈւ հրամայեց աքսորել նրան:\nԸնկերուհիներն արտաքսված կույսինՏարան ու թողին ծովի երեսին.Գոռ ալիքները գնացին-եկանՀավերժահարսի ետևից ընկան.Թե որտե՞ղ մնաց այնուհետև նա,Այդ մինչև այսօր գաղտնիք կմնա:\nԲայց դատարկ խեցին, որտեղ էլ լինիՄարդ որ վեր առնի, ականջին դնի,Անշուշտ կլսե ծովի շառաչյուն,Գոռ ալիքների աղմուկ ու գոչյուն:",
    "ԿՐԻԱՆ\n— Գիտե՞ս այնպես մի կենդանի,Որ իր տունը մեջքին տանի:\n— Գիտեմ, այո՜, դա կրիան է:\n— Թե որ գիտես, էդ ի՞նչ բան է:\nԻսկույն ասեմ, դու իմացի:\nԿրիան ուներ մի դրացի,Խիստ շատախոս ու կռվարար,Խեղճ կրիային շան օր կըտար:\nՄի օր կրիան ճարահատածՀայր Աստըծուն գանգատ գնաց:\nԱսավ. «Մեռնեմ, հա՜յր, քո աչքին,Իմ տունը դիր էս իմ մեջքին,Որ ինձ իսկի մոտիկ ու կիցԷլ չունենամ ես վատ դրկից,Որ ամեն օր քանի-քանիՈւշունցներով հոգիս հանիս»:\nՀայր Աստվածն էլ ասավ.-«ԲարիՏունդ մեջքիդ միշտ ման արի»:",
    "ԱՐԾՎԻ ԺԱՅՌԸԿովկասյան ավանդություն\nԱսես երկնքից կախված է ժայռը,տակը մութ-մութ մի անտակ անդունդ,ծխում է այնտեղ մուժ ու մառախուղ,հեղեղն է կրծում քար ու քարափներ,շաչում, շառաչում, թշշում ու վշշում,արձագանքում են այրեր, խոռոչներ:\nԿախված է այդպես ժայռը դարերով,ամպին հարևան, ամպերի միջին.շուրջը անապատ, շուրջը դիք ժայռեր,մարդու հոտ չըկա, մարդու ոտ չըկաև ոչ մի նշան մարդկային կյանքի:\nՃանապարհ չկա ու վերելք չըկա.հավքը իր թևով, օձը իր պորտովայնտեղ չի հասնի, այնտեղ չի սողա:\nՈւ հարյուր տարին ժայռը մի անգամկյանք էր ստանում ու կյանքը եռում.շքեղ Կովկասի ամեն կողմերիցսեգ արծիվները երամ առ երամ,հավաքվում էին ժայռի բարձունքին,որ ամբողջ ցեղով ընտրեն նոր արքա:\nԱյդ էր օրենքը հին-հին դարերի,սեգ արծիվների, արծիվ պապերի:",
    "2\nԱյդպես, մի օր էլ, լուսաբացի հետ,արծիվներն եկան, իջան էն ժայռինու ամեն մինը մի որս էր բերել,տոնի առիթով էն ժայռի գլխին:\nԵկավ և ահա նրանց ծեր արքան,եկավ ու իջավ էն սարի ծայրին:\nՍեգ արծիվները՝ ահել ու ջահելթռան տեղերից, պտույտներ արին,պտույտներ արին, նստեցին ժայռինէդպես հարգեցին իրանց արքային:\nՆստել էր գահին ծեր արծիվ արքան,նստել էր, նայում իր ժողովրդին,աչքերը խոշոր, բիբերը մարած,բայց էլի հպարտ, հայացքը ահեղ,Էլի կամքի տեր, էլի ուժի տեր:\nԾագեց արևը բարձր Կազբեկիցու «Արծվի ժայռը» վառվեց լույսի պես:\nՏխուր է, մռայլ ծեր արծիվ արքան,ինչպես իր տակի ժայռի կտորը:\nԻր վերջին օրն է: \nԵվ մի երկու ժամ,Է՛, մնաք բարով և՜ գահ, և՜ կյանք, դո՛ւք:\nՄռայլ և տխուր արքա արծիվըիր վերջին խոսքն է ասում իր գահից.— Իմ հարյուր տարին ես բոլորեցի,ապրեցի պատվով, իմ ցեղի պատվով,երբեք ես չիջա գահիս բարձունքից,ազատ ծնվեցի, պատվով ապրեցի,ազատ ապրեցի, ազատ կըմեռնեմ:\nԻնձանից հետո նորընտիր արքանթող ինձ հետևի, թող նա էլ ինձ պեսսիրե իր գահը Կազբեկի վրա:\nԱյդ է օրենքը անցած դարերի,սեգ արծիվներիս, արծիվ պապերիս:\nՀիմա ես ծեր եմ: \nՏեր ժամանակըիր տվածն ինձնից ետ է պահանջում.պակսել է լույսը կանթեղ աչքերիս,թափել-ընկել է թև ու թռիչքս,մի նոր թագավոր ընտրեցեք իմ տեղ,թող երկար ապրի, մի հարյուր տարի,իր թախտովն ապրի, իր թախտովն ապրի:\nՍեգ արծիվները ամեն կողմերի՝Արգունյան, Կյուրյան, Դարգինյան, Անտյան,Կումիխյան և այլ սարի արծիվներ, —նստել են ժայռին հլու-հպատակու կախել իրանց սեգ գլուխները,լսում արքայի խոսքերը վերջին:\nԱրքա արծիվը շարժեց գլուխըև երեք անգամ ծանր բարևեցսեգ արծիվներին, ու արծվի նմանթռավ գահիցը: \nՇրջաններ գործեցանդունդի վրա ու հետզհետեդեպի վեր, բա՛րձր, բա՛րձր ամպերը:\nՆրա հետևից երամ առ երամ,ինչպես մի անվերջ, երկարուն շղթա,բարձրացան արծիվ արծվի ետևից:\nԱրքան սլացավ, մի վերջին թափովճախրեց, սավառնեց և տխուր հայացքգցեց վերևից մերկ-մերկ ժայռերին,որոնց գագաթին՝ իր գահն է եղել:\nՄեծափառ սարը, — շքեղ Կազբեկը,պեծին էր տալիս, աչք շլացնում —խոր-խոր ձորերը, անտեր, անանուն,անտակ, անհատակ, անչափ և անհուն:\nՄի հետ էլ արքան գերվեց Կազբեկով.— Դու, հզոր Կազբեկ, դու մնաս բարով,և՜ դուք, իմ սարեր, սեգ արծվի սարեր,և՜ դուք, անհանգիստ գյուղական տներ՝դուք պետք է մնաք ձեր տեղը անշարժ,ես պետք է գնամ ձեզանից կարոտ:\nԵս սավառնում եմ, ճախրում ձեր գլխին,բայց իմ գլխին էլ՝ մահը սևադեմ...Ու արծիվ արքան մխվեց ու մնացբարձր օդի մեջ, աչքը իր գահին,ու այն բարձունքից, թևերը ծալած,ծանր քարի պես ընկավ վերևիցիր գահի վրա, ժայռի քարերին:\nԿարմիր արյունով ներկեց իր գահը.մարմինը ընկավ անտակ անդունդը,և փետուրները ցիր ու ցան եղան:\nԱյդ է օրենքը հին-հին դարերի,սեգ արծիվների, արծիվ պապերի:",
    "3\nՄի աղմուկ, շփոթ բարձրացավ օդում,սարեր ու ձորեր արձագանք տվին,սեգ արծիվները կըղղացին վշտիցու իջան նորից պապական ժայռին,իջան, որ ընտրեն իրենց նոր արքա:\n— Ո՞ւմ պետք է նրանք թագավոր ընտրեն:\n— Ով որ ուժեղ է, ով որ հաղթական,ով որ այդ օրը մեծ որս է բերել:\nԱյդ էր օրենքը անցած դարերի,սեգ արծիվների, արծիվ պապերի:\nՈրսերը շատ են ու տեսակ-տեսակ,սարի այծյամներ, սիրուն ջեյրաններ,ճերմակ կարապներ. շեկլիկ փասյաններ,ջահել կխտարներ և նապաստակներ:\nԲայց դրանք ոչինչ. կա մի ուրիշ որս,դա ոչ այծյամ է, ոչ սարի ջեյրան,ոչ ջրի կարապ, աղվես, նապաստակ:\nԴա մի մանուկ է չորս-հինգ տարեկան.նրան բերել է Անտյան լեռներիցմի ջահել, կարող, մի հզոր արծիվ:\nՄեջքը տվել է նա «Արծվի ժայռին»Ու թույլ կոներով հա՜ պաշտպանվում է,անձնատուր լինել նա չի ցանկանում:\nՀայացքը ազդու, մի մահ, մի սարսափ,սարսափ է ընկել արծիվների մեջ.նա մի կորյուն է, ասլան բալասի,իրանց սարերի նման վայրենի:\nՎերջապես ո՞ւմն են ընտրում թագավոր.— Ով որ հզոր է, ով որ հաղթական,ով որ այդ օրը մեծ որս է բերել:\nԱյդպես էր կարգը հին-հին դարերիսեգ արծիվների, արծիվ պապերի:\nԱրքա ընտրեցին մանկան բերողինթեև մի եղնիկ մեծ էր մանուկից:\n— Մարդն է, ասացին, աշխարհի արքան,արքայի արքան՝ հզոր արծիվն է.մարդուն բերողը թող լինի արքա:\nԿեցցե մեր արքան, մեր արծիվ արքան,իր հարյուր տարին թող նա բոլորի,—կղղացին ժայռի սեգ արծիվները,մանկան բերողին ընտրեցին արքա:\nԵվ սեգ արծիվը բազմեց իր գահինՊետք է զոհվեին բոլոր որսերը,դարագլուխ էր և նոր ընտրություն.մարդու որդին էլ զոհերի մեջն էր,անբիծ արյունը հոտ պետք է բուրեր,սպասում էին՝ ինչ կասի արքան:\n— Իմ սեգ արծիվներ, թող Կազբեկ սարըհաստատուն մնա մեր գահի գլխիներբեք ու երբեք թշնամի մարդըմտքով էլ չհասնի արծվի թռիչքին,թող «Արծվի սարը» անսասան մնա,մարդը ի՞նչ է որ, թև-թռիչք չունի,գետնին է կպել, հայացքը ներքև,թող մարդու որդին, իմ բերած զոհը,իր աչքով տեսնի մեր սուրբ հանդեսը.զոհեցեք զոհեր, թող ալ արյունըխնկի պես ծխա մեր գահի շուրջը,ես էլ իմ զոհին վերջը կզոհեմ:\nԱչքերը փայլուն և նրա սիրտըկառնեմ ինձ բաժին, կկտցահարեմ.միսն ու արյունը, իմ սեգ արծիվներ,ձեզ «Արծվի գահից» համեցեք կանեմ:\nԴեհ, սկսեցեք... \nԴեռ խոսքը բերնում,հանկարծ օդի մեջ մի բան կայծակտեց,վզզաց սուր նետը, նետը կուրորենեկավ արքայի լայն կուրծքը ծակեցվիրավոր արքան դես-դեն թպրտաց,երեք-չորս անգամ գցեց թևերը,որ նորից թռչի բարձր ամպերը,թռավ ու ընկավ արքան անդունդըու իր խորհուրդը տարավ իրան հետ:\nՈ՞վ էր՝ սպանեց արծիվ արքային.դա մի որսորդ էր, այն մանկան հայրը,կրակ էր թափել նրա սրտի մեջ,իր սերը չըկար, իր սիրտը չըկար...Գազազած ելավ, առավ նետ-աղեղ.— Ո՞րտեղ ես, Կազբեկ, դիք-դիք ժայռերդձեռքով մագլցեմ... մինչև չըգտնեմկորած կորյունս, չերևամ մորը:\nԱսավ որսորդն ու՝ դեպի Կազբեկ:\nՀայրական սերը չըգիտե արգելք,գտավ նա ճամփա, գտավ նա վերելք,գնաց ու հասավ էն «Արծվի ժայռին»,տվվեց-սպանեց արքան իր գահին:\nՍեգ արծիվներին, ցիր ու ցան արավ,ազատեց մանկան, բերեց Կազբեկից:\nԱյն օրվանից դես՝ այն էր ու այն էր,Էլ արծիվները չունեցան արքա.բայց «Արծվի ժայռը», ամպին հարևան՝շքեղ Կազբեկի գլխին կա ու կա:",
    "ՀՈՂԱԾԻՆԸԿովկասյան ավանդություն\nՄեռավ ծեր արքան. արևը բաշխեցՄի հատիկ որդուն: \nԿինը նրա տեղԳահը բարձրացավ, երկըրին իշխեց:\nՈրդին մեծացավ թռչնի պես անմեղ,Անհոգ ու անփույթ շքեղ պալատում.Բայց երբոր եղավ տասը տարեկան,Լացեց ու ասավ. «Մայրիկ, ինձ ասաՈ՞ւր է հայրիկս, ես հայրիկ չունե՞մ»:\n— Քո հայրը, որդիս, վաղուց մեռել է:\n— Ասա ինձ, մայրիկ, մեռնելն ի՞նչ բան է:\n— Մեռավ քո հայրը հողում թաղեցին:\n— Հողում թաղեցի՞ն, էլ ետ չի՞ գալու,— Ոչ, ոչ, էլ երբեք, էլ նա ետ չի գա,Մենք էլ կմեռնենք, կթաղեն հողում,Բոլորիս վերջը մահն է, իմ որդի:\n— Ինձ է՞լ կթաղեն, չեմ ուզում, մայրիկ,Չեմ ուզում մեռնել ու հողում թաղվել,Այնպիսի երկիր ես պետք է գնամ,Որ մահ չլինի, մարդը չմեռնի.Ես էլ չմեռնեմ, հողում չթաղեն,Հողում չթաղեն, վրաս հող չածեն:\nՈւ թողեց գահը ու թողեց թագը,Թագուհի մորը, հայրենի երկիր,Վեր կացավ, գնաց հեռու, տարագիր:\nԳնում էր... \nԳնաց... \nՈւ անվերջ գնաց,Տարիներն անցան իրար ետևից,Աշխարհ ման եկավ, մի տեղ չըմնաց,Որ Ռոստոմը ոտը չըդներ:\nԱմեն տեղ մարդն էր մահին ենթակա,Մորից ծնվածը մայր հողն էր մտնում:\nՄարդը բնակություն թողեց ու անցավ,Դուրս եկավ, գնաց չոլ ու անապատ:\nԼա՛յն, լա՛յն հորիզոն, կապուտա՛կ երկինք...Ո՜չ մարդ, ո՜չ գազան և ոչ էլ թռչուն:\nԳնում էր... \nԳնաց... \nՏեսավ եղջերունՉոքել է՝ գետնին գլուխը կախած,Պոզերի ծայրը ամպերի միջին:\n— Բարով, Ռոստոմ, — եղջերուն ասավ,—Ո՞րտեղից կըգաս և ո՞ւր ես գնում:\n— Այ չոլի եղնիկ, — ասաց Ռոստոմը,—Ես մի այնպիսի տեղ եմ որոնում,Որ մահ չլինի, մարդը չմեռնի,Ես անմահ մնամ, հողում չթաղեն:\n— Այ ջահել, ջիվան, — եղջերուն ասավՉկա այնպես տեղ, որ մահ չլինի,Ամեն տեղ մարդն է մահին ենթակա,Ով որ ծնվել է, նա էլ կմեռնի:\nԵս էլ եմ վաղուց մահին սպասում,Կարոտ եմ մահին, նա չըկա՛, չըկա՛,Երբ իմ պոզերը հասնեն երկնքին,Նոր վերջ կտրվի իմ տաղտուկ կյանքին:\nԿա՜ց, կա՜ց դու ինձ մոտ, մահը ուշ կգա,Մահը ուշ կգա , կաց ու ծերացիր:\nԿա՜ց ու ծերացիր, կյանքից ձանձրացիր:\n— Մեռնել ուզեի՝ ես չէի թողնիԹագուհի մայրիկ, պատիվ, գահ ու թագ.Ես ապրել կուզեմ, շարունակ, անվերջ, —Ասավ Ռոստոմը, վեր կացավ գնաց:",
    "Գնում էր... \nԳնաց... \nԷլ հեռու, հեռու,Վերից արևն էր այրում, տապակում,Ետևն անապատ, առաջին սարեր,Գնաց ու գնաց բարձրացավ մի սար,Սարը հո սար չէր. ամպերը գլխին,Գագաթին սուր-սուր ու դիք-դիք ժայռեր.Վերից նայողը տակը չէր տեսնում,Տակը մի անդունդ, մի խոր խորխորատ:\nԲարձրացավ սարը, տեսավ գագաթինԱրծիվն է նստել մռայլ ու անհույս.Արծիվն է նստել ու իր կտցովըԽփում է ժայռին, փորում է ժայռը:\n— Բարով դու, Ռոստոմ, դու հազար բարի,Ո՞րտեղից կըգաս և ո՞ւր ես գընում, —Ասավ արծիվը մռայլ ու անհույս:\n— Այ հզոր արծիվ, — ասավ Ռոստոմը, —Ես մի այնպիսի տեղ եմ որոնում,Որ մահ չըլինի, մարդը չըմեռնի,Ես անմահ մնամ, հողում չթաղեն:\nՄտքի տակ ընկավ հսկա արծիվը.— Այ ջահել-ջիվան, — ասավ Ռոստոմին, —Ամեն կենդանի, որ օդ է շնչում՝Նա պետք է մեռնի, վերջը հող դառնա:\nԵս որ արծիվն եմ խիզախ ու հսկա,Ես էլ եմ նույնպես մահին ենթակա.Բախտն է որոշել, որ ես էլ մեռնեմ,Բայց իմացիր՝ ե՞րբ. երբ փոսը լցնեմ,Այ էս անդունդը, որ աչք չի կտրում:\nԵվ գիտե՞ս ինչով, մանր քարերով,Որ պետք է կտցով պոկեմ ժայռերիցԵվ իմ պոկածը, ասեմ, օրականՄի ընկույզի չափ քար պետք է լինի:\nԿաց ինձ մոտ, Ռոստոմ, մահը ուշ կգա,Մահը ուշ կգա. կաց ու ծերացիր,Կաց ու ծերացիր, կյանքից ձանձրացիր:\n— Մեռնել ուզեի՝ ես չէի թողնիԹագուհի մայրիկ, պատիվ, գահ ու թագ,Ես ապրել կուզեմ անընդհատ, անվերջ:\n—Ասավ Ռոստոմը, վեր կացավ գնաց:",
    "Գնում էր... \nԳնաց... \nՏաս տարին անցավ,Էլ տեղ չթողեց, որ նա ման չգար.Ցամաքը պրծավ, երկրից դուրս ելավ,Գնաց ու հասավ մի խաղաղ ծովի:\nԹափանցիկ ծովը հայելու նմանՁգվել, փռվել էր հեռու ափերում:\nՄեղմիկ ծփանքով, փրփուր ալիքովԳնում, գալիս էր օրոր ու շորոր:\nԲայց հեռո՛ւն, հեռո՛ւն, որտեղ երկինքըՋրերի վրա կապել էր կամար,Լուսեղեն հովտում, լազուրի միջին,Մի բան էր լողում, պեծ-պեծին տալիս:\nԳերվեց Ռոստոմը. հոգով թռչում էր...Ու դեպի հեռուն, դեպի լազուրը,Դեպի անհայտը, դեպ անմահություն,Ապրել ու ապրել, հավիտյան ապրել,Ու ծովին պատեց մի ախորժ մշուշ,Ափին մոտեցավ մի զմրուխտ պալատ,Պալատի միջից խոսեց դիցուհին.— Դու ի՞նչ ես ուզում, այ մարդ հողածին:\n— Օ, իմ պաշտելի, չգիտեմ ո՞վ ես,Ես քեզ եմ փնտրում, դեպի քեզ ձգտում,Շատ եմ ման եկել, հազիվ քեզ գտա:\n— Դու որոնում ես անմահությունը,Այո՜ , ես կյանքն եմ, գերագույն կյանքը,Ինձ հետ ապրողը անմահ կմնա,Կյանքը իմ մեջն է, մահը ոտիս տակ:\nՍտեղծագործման առաջին օրիցԵս այսպես թարմ եմ, ու կըմնամ էսպես,Աշխարհը որ կա, ինձ է պարտական...Գիտե՞ս ով եմ ես, «Գեղեցկությունը»:\nԿյանքը իմ մեջ է, մահը՝ ոտիս տակ:\nԴու հող ես, այ մարդ, հողին պարտական,Հողն իր տվածը նորից ետ կառնի.Հողը մի ուժ է, դու պետք է մեռնես:\nԲայց դու կաց ինձ հետ, քանի ինձ մոտ ես,Անմահ կմնաս. մահն ինձ մոտ չի գա:\nՈւ ապրեց Ռոստոմն, ապրեց նոր կյանքովՈւ կյանքը հեքիաթ ու կյանքը երազ...Կյանքը հոսում էր երազի նման,Գեղեցկությունը շքեղ երազ էր,Ժպիտը՝ շքեղ, կարմիր արշալույս,Ծով ծով աչքերը՝ ցնորքի աշխարհ,Մի լուսնյակ գիշեր՝ ցոլուն աստղերով,Մի անհուն երկինք՝ ոնց սերը անբիծ:\nԱրևն էր ծագում նրա աչքերից,Կենսատու շունչը՝ անձրևն էր ծաղկանց,Գլխի պսակը՝ յոթ գույնի աղեղ:\nԴա մի երազ էր, մի շքեղ երազՈւ կյանքն էր հոսում երազի նման:\nՀազար ու հազար տարիներ անցանՈւ հազար տարին՝ հազար ակնթարթ:\nԲայց հոգին չունի, չունի՜ հագենալ,Որ նա կարոտեց, հանգիստ չի կենալ:\nԶարթնեց Ռոստոմը շքեղ երազից,Գեղեցկության հետ նա այսպես խոսել.— Մի կարոտ ունիմ, սրտամաշ կարոտ...Ես կարոտել եմ անուշիկ մորս,Ազգականներիս, իմ հայրենիքին,Իմ հայրենիքին, օդին ու ջրին,Ծառին ու ծաղկին, շաղին ու շողին,Սարին ու ձորին, ղաշտին ու հողին:\nՏասը տարի է, որ հեռացել եմ.Ես կարոտել եմ. կարոտն է մաշում,Կարոտն է քաշում. թույլ տուր ես գնամՄի տեսնեմ նրանց, դարձյալ գամ քեզ մոտ:\n— Ես լավ գիտեի ուժը մայր հողի,Մարդը մահինն է, մահը՝ մարդունը.Էսօր թե էգուց մարդը կմեռնի.Մայր հողն է կանչում, մահվան կարոտն է,Որ քեզ քաշում է դեպի գերեզման,Գն ա ու մեռիր պապերիդ նման:\nԲայց աեմ՝ հազար, հազար տարի է,Որ դու ապրում ես գեղեցկության հետ:\n— Հազար տարի՞ է, թե՞ մի ակնթարթ.— Կերթաս, կիմանաս: \nԵս երկու ծաղիկԿըտամ քեզ նվեր՝ ալ ու սպիտակ.Ապրել ուզենաս՝ ալից հոտ քաշիր,Մեռնել ցանկանաս՝ սպիտակ ծաղկից.Է, մնաս բարով, քեզ բարի ճամփա:",
    "Կարոտը սրտում, կարոտ յուր մորը,Թև առած կըգա կարոտ Ռոստոմը.Սարեր ու ձորեր, անտառ, անապատԿտրում անցնում է կարոտած որդին.Գալիս է հասնում նա արծվի սարը:\nՎայ, ու՞ր է անդունդ, ու՞ր է խորխորատ,Չկա, լցված է, հարթվել ու կոկվել.Ժայռ քարի վրա արծիվն է նստել,Արծիվն է նստել՝ գլուխը կախած,Թևերը թափած, անշարժ ու անշունչ:\nՌոստոմը կպավ հսկա արծիվին.Ու արծիվն իսկույն իրարից եղավ,Չոր փոշի դարձավ ու թափվեց գետին:\nԳալիս էր... եկավ ու ճամփի միջինԾանոթ եղջերվին նա նորից տեսավ.Սուր, սուր պոզերը երկնքին հասած,Ու գանգը փշուր, փշուր էր եղել:",
    "Թախիծը պատեց ճամփորդ Ռոստոմին,Սիրտը վառում էր ներքին կարոտը.Օր առաջ կուզեր նա մորը տեսնի,Օր առաջ կուզեր հասնի հայրենիք:\nԱհա վերջապես և հայրենիքը —Նույն հովիտ ու դաշտ, նույն գյուղ ու քաղաք,Առաջվա նման ջրառատ գետեր.Բայց մարդն էր փոխված, հագուստը էն չէր,Այն նիստ ու կացով, բարբառը ուրիշ,Լեզուն անծանոթ ու ինքը օտար:",
    "Գալիս էր... \nԵկավ... \nԱյ և սարերը,Ե՜վ ժայռ, և՜ քարափ, ամեն մի բլուրԾանոթ է իրան մանուկ օրերից.Բայց ու՞ր է իր մոր նստած քաղաքը.Ու՞ր է հայրենի շքեղ պալատը,Պալատի տերը, — թագուհի մայրը,Որ գիրկը ընկնի, կարոտը առնի,Կարոտը առնի և էնպես ապրի:\nՇուրջը ավերակ. դեղին մամուռըԵլել ծածկել է քարակույտերը՝Քաղաքը շեն չէ. քաղաքն ավեր է.`Թե ե՞րբ է քանդվել, իմացող չկա,Ավերակներում, մի քարի վրաՆստել է մի ծեր ու աղոթք անում:\n— Ասա ինձ, ծերուկ, — Ռոստոմը ասավ,—Ե՞րբ է ավերվել այս շեն քաղաքը.Ու՞ր է թագուհին, ի՞նչ է պատահել,Չէ՞ որ դու նրան լավ ես ճանաչում.Նա իմ մայրս է, ես՝ նրա որդին.Դու լավ ես հիշում, թե ինչպես մի օրԹողի իմ մորը, ելա, գնացի,Որ մահից փրկվեմ, ապրեմ ու ապրեմ,Իսկի չմեռնեմ, հողում չթաղեն:\n— Ինչե՞ր ես խոսում, այ ղարիբ ախպեր,Ես երբեք այդպես բաներ չեմ հիշում.Քո ասածները անցած բաներ ենՈւ քանի հազար տարի է անցել.Ես էլ դեռ մանուկ հորիցս եմ լսել. —Մի թագուհի է ապրելիս եղել,Նրա մինուճար աչքի լույս որդինԹողել է մորը, գնացել, կորելԴա եղած բան է, բայց շատ հին բան է...— Էլ ինչո՞ւ ապրեմ ու կարոտ քաշեմ...Կյանքը իմ հոգուն հագուրդ չի տալիս,Իմ մայրը այստեղ մահով է մեռել…Ես պետք է գնամ իմ մորը գտնեմ,Մահն էլ մի կյանք է ուզողի համար,Մահի թևերով կարոտս կառնեմ:\nՄահը թող տանի ինձ իմ մայրիկիս,Գուցե խաղաղվի փոթորկված հոգիս.Ես մահն եմ ընտրում, հանգիստ եմ ուզում,Վարարած գետ եմ, մայր ծովն եմ հոսում:\n—Ռոստոմն ասավ ու հանեց մոտիՍպիտակ ծաղիկը, հոտոտեց նրան,Հոտոտեց նրան ու ընկավ մեռավ:\nՎեր կացավ ծերը, գերեզման փորեց,Հողի մեջ թաղեց, վրան հող ածեց:",
    "ՀԵՔԻԱԹՆԵՐ\nԽՈԻԼԻ ԱՅԾԵՐԸ\nՄի խուլ մարդ երեք այծ ուներ: \nՄեկի պոզը կոտրած էր: \nԻնչպես է լինում, մի օր այծերը կորչում են: \nՏերն ընկնում է դես-դեն այծերը գտնելու:",
    "Նա պատահում է մի ուրիշ խուլ մարդու՝ վար անելիս, և հարցնում է.\n— Բարի աջողում, ախպեր, այծերս չե՞ս տեսել:",
    "— Լավ է՝ այսպես ցանեմ, — ձեռը մի կողմ թափ տալով պատասխանում է վար անողը:",
    "Այծատերը կարծելով, թե դեպի ցույց տված կողմն են գնացել այծերը ասում է.\n— Թող երկինքը վկա լինի, թե գտա այծերս, պոզը կոտրածը քեզ եմ տալու:",
    "Ասում է և գնում այծերը որոնելու: \nԱյծերը գտնելով՝ ուրախ-ուրախ առաջն արած, քշում բերում է արտավարի մոտ և ասում.\n— Շնորհակալ եմ, ախպե՜ր, այծերս գտա. առ այս այծն էլ քեզ, — ու պոզը կոտրած այծը քշում է դեպի նա:",
    "— Ես չեմ կոտրել դրա պոզը, ես տեղեկություն չունեմ, — զարմանքով ասում է արտավար խուլը:",
    "— Ի՞նչ ես խոսում, — ասում է այծատերր, — ես ա՜յս այծն եմ խոստացել, որ մեռնես էլ՝ մյուս այծերից տվողը չեմ:",
    "— Չէ, ես չեմ կոտրել, — բարկացած ասում է մեկը:",
    "— Չէ, ես է՜ս այծն եմ խոստացել, — կրկնում է մյուսը:",
    "Սա նրան, նա սրան, բանը հասնում է տուրուդմբոցի: \nՎերջն էլ գնում են քյոխվի մոտ գանգատ: \nԳյուղը չհասած սրանց հանդիպում է մի պառավ կին, նույնպես խուլ և հարսի ձեռքից փախած:",
    "— Ա՜յ նանի, — ասում է այծատերը, — իմ այծերը կորել էին. գնացի, էս մարդուն հարցրի, սա էլ այծերիս տեղը ցույց տվեց: \nՊոզը կոտրած այծս տալիս եմ սրան, չի վերցընում, ես է՜դ այծն եմ խոստացել, որ մեռնի էլ, մյուս այծերից տվողը չեմ:",
    "— Ա՜յ նանի, — ասում է խուլ մարդը, — էս օտարականն եկել ասում է, թե այծիս պոզը դու ես ջարդել: \nԹող ձեռքս ջարդվի, թե ես էդ բանից տեղեկություն ունեմ:",
    "— Է՜, որդիքս, ձեր արևն ապրի, — պատասխանում է խուլ պառավը, — ինչ էլ ուզում է լինի, ես ձեր խնդիրը չեմ կարող կատարել. քանի որ էն չքոտ անզգամ հարսը տանն է, ես էն տունը ոտ կոխողը չեմ ու չեմ:",
    "ԿԱՏՈՒՆ, ԱՔԼՈՐՆ ՈԻ ԱՂՎԵՍԸ\nԼինում է, չի լինում մի ծեր մարդ է լինում: \nԱյդ ծեր մարդն ունենում է մի կատու և մի աքլոր: \nԻնքը լինում է փայտահատ: \nԱմեն օր գնում է անտառ փայտ կտրելու:",
    "Կատուն ու աքլորը մնում են տանը: \nԿատուն կերակուր է եփում, ճաշ պատրաստում: \nԱքլորը կիկիլիկի կանչում, տունն է սրբում:",
    "Մի անգամ կատուն ճաշ է պատրաստում իր տիրոջ համար, աքլորի բաժինը տալիս է, դուռը վրան փակում ու իր տիրոջ ճաշը տանում:",
    "Աղվեսը տեսնում է, որ կատուն գնաց, գալիս է ու լուսամուտի տակ կանգնում, անուշ-անուշ երգում.\nԿիկիլիկի՛, աքլորիկ,Կիկիլիկի՛, խասշորիկ,Կարմիր, կարմիր երեսիկ,Ալ աբրեշում մորուսիկ:\nՁեն ես տալիս թաղե-թաղ,Կանչի՛, կանչելուդ մատաղ:\nԿանչի, թռի լուսամուտ,Տես՝ քեզ համար բեռով կուտՋաղացպանը բերել է,Ճամփի վրա փռել է,Աքլորն ուտի՝ զորանա,Ծիտիկն ուտի՝ չորանա:",
    "Աքլորը կիկիլիկի կանչելով թռչում է լուսամուտը, գլուխը դուրս է հանոմ, տեսնի՝ թե ո՞վ է էնպես անուշ-անուշ երգում, իրեն գովում: \nԱղվեսը իսկույն հոփ, աքլորին բռնում է ու տանում: \nԱքլորը վախից ճղղում է ու կատվին օգնության կանչում.\nՏանո՛ւմ են, կատո՜ւ ջան,Վայ, վա՛յ, տանում են.Ինձ քեզանից, քեզ ինձանիցՀայ-հայ, տանում են:\nԱղվեսն ինձ խաբեցԱնուշ խոսելով,Բռնեց, տանում էԴար ու փոսերով,Գետի ափերով,Մութ անտառներով,Հեռու տափերով,Խոր-խոր ձորերով,Բարձր սարերով:\nԱրի՛, կատու ջան,Կանչում եմ ձենով,Տարավ աղվեսը,Տարավ խաբելով,Կարմիր արյունսՃամփին թափելով,Տարավ, ախպեր ջան,Տարավ, հա՛ , տարավ:",
    "Կատուն անտառից տուն է վերադառնում: \nԼսում է աքլորի ձենը, վազում հասնում է աղվեսին, գլխին տալով, աքլորին բերնից խլում է, բերում տուն ու էսպես խրատում.",
    "«Աքլորիկս, սիրունիկս, տե՛ս սրանից հետո լուսամուտն էլ չբանաս ու դուրս չնայես, էլ աղվեսին չհավատաս, նա քեզ կուտի»:",
    "Աքլորը խոստանում է, որ էլ աղվեսին չի լսի:",
    "2\nՄի անգամ էլի կատուն տիրոջը ճաշ է տանում: \nԱղվեսը տեսնում է, որ կատուն գնաց, կանգնում է լուսամատի տակ ու սկսում է իր հին երգը:",
    "Կիկլիկի՛, աքլորիկ,Կիկիլիկի՛ խասշորիկ,Կարմր, կարմիր երեսիկ,Ալ աբրեշում մորուսիկ:\nՁեն ես տալիս թաղե-թաղ,Կանչի՛, կանչելուդ մատաղ:\nԿանչի, թռի լուսամուտ,Տես՝ քեզ համար ինչքան կուտԴռան առաջն եմ փռել,Հետն էլ սիսեռ եմ բերել,Էն էլ մի բուռ եմ բերելԱքլորն ուտի՝ զորանա,Ծիտիկն ուտի՝ չորանա:",
    "Աղվեսն էսպես երգում է ու մի սիսեռ է գցում լուսամուտից ներս: \nԱքլորը կտցում է սիսեռը, տեսնում է, որ շատ համով է:",
    "— է, աղվե՜ս,— ասում է նա,— սրանով ինձ չես խաբի, գիտեմ միտքդ ինձ ուտելն է:",
    "— Դու էլ ի՞նչ ես ասում, սիրուն աքլորիկ,— պատասխանում է աղվեսը,— Ուտեմ, ուտեմ, էն էլ քե՛զ ուտեմ: \nԻմ միտքը՝ ո՛ւր, քո միտքը՝ ուր: \nԵս ուզում եմ քեզ հյուր տանեմ, իմ գարու, ցորենի, կորեկի, սիսեռի ամբարները քեզ ցույց տամ, աչքդ մի բան տեսնես:",
    "Կիկիլիկի՛, աքլորիկ,Կիկիլիկի՛, խասշորիկ,Կարմիր, կարմիր երեսիկ,Ալ աբրեշում մորուսիկ:\nՁեն ես տալիս թաղե-թաղ,Կանչի՜, կանչելուդ մատաղ:\nԿանչի՜ , թռի՛ լուսամուտ,Ես քեզ համար ինչքա՛ն կուտԴռան առաջն եմ փռել,Հետն էլ սիսեռ եմ բերել,Էն էլ մի բեռ եմ բերելԱքլորն ուտի՝ զորանա,Ծիտիկն ուտի՝ չորանա:",
    "Էլ չի համբերում աքլորը: \nԿիկիլիկի կանչելով թռչում է լուսամուտը, գլուխը դուրս է հանում, տեսնի՝ թե ինչ կա: \nԱղվեսն իսկույն հոպ, բռնում է աքլորին, տանում դեպի իր տունը: \nԱքլորը բարձր ձենով ճղղում է ու կատու ախպորն օգնության կանչում.\nՏանու՛մ են, կատո՜ւ ջան,Ինձ քեզանից, քեզ ինձանիցՎա՜յ, վա՜յ տանում են:\nԱղվեսն ինձ խաբեցԱնուշ խոսքերով,Բռնեց տանում էԴար ու փոսերով,Գետի ափերով,Մութ անտառներով,Հեռու տափերով,Խոր-խոր ձորերով,Բարձը սարերով:\nԱրի՜, կատո՜ւ ջան,Կանչում եմ ձենով,Տարավ աղվեսը,Տարավ խաբելով,Տարա՜վ, ա՛խ, տարավԱղվեսն անիրավ:",
    "Կատուն լսում է ու վազում: \nՎազում հասնում է աղվեսին, գլխին տալով՝ աքլորին բերանից խլում, բերում է տուն ու էսպես ասում.\n— Ես քեզ չասացի՞, աքլորիկս, որ լուսամուտը չբանաս, դուրս չնայես, աղվեսին չհավատաս, նա քեզ կբռնի ու կուտի: \nԴեռ լավ էր, շուտ հասա: \nԱքլորիկս, լսիր ինձ, տես, զգուշացիր, վաղը շատ հեռու եմ գնալու:",
    "Աքլորն էլի խոսք է տալիս, որ աղվեսին չի լսի:",
    "3\nՄյուս օրը կատուն դարձյալ հաց է տանում տիրոջը: \nԱղվեսը դարձյալ գալիս է, լուսամուտի տակ կանգնում, աքլորին երգելով գովում:",
    "Կիկլիկի՛ աքլորիկ,Կիկլիկի՛, խասշորիկ,Կարմիր, կարմիր երեսիկ,Ալ աբրեշում մորուսիկ,Ձեն ես տալիս թաղե-թաղ,Կանչի՜ , կանչելո՜ւդ մատաղ:\nԿանչի՜, թռի լուսամուտ,Չկարծես թե սուտ է, սուտ.Բերել եմ քեզ պալատիկ,Պալատիկում լի հատիկ,Գարի, սիսեռ ու կորեկ,Աքլորի՜կս, դե ե՜կ, ե՜կ,Ե՜կ, ե՜կ, տամ՝ կեր, զորացիր,Թե չէ՝ քաղցած չորացիր.\nԱքլորիկը լսում է, բայց սիրտ չի անում դուրս նայել. մի քիչ հետո աղվեսն էլի երգում է.\nԴե՛հ, դո՜ւրս արի, դո՜ւրս արի,Աքլո՜ր, աքլո՜ր ման արի,Աքլո՜ր, սրտիս սիրեկան,Աքլո՜ր, աչքիս դուրեկան:\nԴու տոն օրվա շորով ես,Դու պաս օրվա փորով ես,Դա՜փ-դատարկ է քո քուչըՄոռացել ես քջուջը:\nՔո կերածը քիչ ձավար,Քո տնակը մութ, խավար,Բանտարկված ես՝ մեղ չունես:\nԼեն աշխարհում տեղ չունես:\nԿուչ ես եկել տան մեջ, կուչ,Բա քո կատուն ոչ ու փուչԲռնակալ է, բռնակալ:\nԻնքը գիտե միշտ ման գալ,Անտառներում մլավել,Մկան բներ գրավել,Ա՜խ, գող կատու, փի՛շտ, փի՛շտ, փի՛շտ:\nԽանգարում ես միշտ, միշտ, միշտ,Ինչո՞ւ օրդ զուր անցնի:\nԴուրս եկ, աչքդ բան տեսնի,Ապրի ոսկի պալատում,Ջուր ես, զուր ես ինձ ատում:\nՄի՜ բարկանա ինձ վրա,Չէ՞ քեզ ճամփին չկերա:\nՈւզում էի հյուր տանեմ,Կատվի բանտից դուրս հանեմ:\nԷ՛, վախենում ես, կաց բարով,Ինձ չես տեսնի տաս տարով:\nԱյ, գնում եմ ես Թելավ,Թե էնտեղ էլ բան չեղավ,Ես միտք ունեմ, մի խոսքով,Երկաթուղով՝ վը՛զ, Մոսկով:\nՄիայն թե դու զորանաս,Թե չլսես, չորանաս:",
    "Աղվեսն էսպես երգում է ու մի անկյունում թաքնվում: \nԱքլորն էլ տնակի մի անկյունում կուչ եկած՝ ինքն իրեն ասում է.\n— Գնամ-չգնամ, գնամ-չգնամ: \nՀը՛, գնամ, հը՛, չգնամ...Գնա՜մ, աղվեսը էնտեղ չի. գնամ՝ տեսնեմ ոսկի պալատիկը, մի հատ, կես հատ սիսեռ կտցեմ ու հետ գամ:",
    "Կիկիլիկի՛, պալատիկ,Կիկիլիկի՛, մի հատիկ...\nԵրգելով աքլորը թռչում է լուսամուտը: \nԼուսամուտից գլուխը դուրս է հանում, տեսնում է, որ աղվեսը չկա: \nՍիրտ է առնում ու դուրս գալիս: \nԱղվեսը հարձակվում է, հո՜փ,հո՛փ, բռնում է աքլորին ու տանում:",
    "Աքլորը սրտաճաք ճղղում-ճղճղում է ու կատվին օգնության կանչում.\nՏարա՛ն, կատու ջան,Տարա՛ն, ինձ տարան,Ջիվան աքլորդԱղվեսի բերան,Աղվեսն ինձ խաբեցԱնուշ խոսելովԲռնեց, տանում էԴար ու փոսերով.`Ես քո խրատըԻնչո՞ւ մոռացա...Տնից դուրս եկա,Տնից հեռացա:\nԱրի՜, ազատիր,Էլ չեմ խաբվի ես,Աչքս ճամփիդ է,Սպասում եմ քեզ:\nՃամփես ոլոր է,Սիրտս մոլորէ,Աղվեսն ինձ տարավ,Էս ի՛նչ սև օր է:\nՏարավ աղվեսը,Տարավ խաբելով,Կարմիր արյունսՃամփին թափելով:\nՏարան աքլորին,Տարան, հա՜ տարան,Ջիվան աքլորըԱղվեսի բերան:",
    "Կատուն անտառից լսում է աքլորի ձենը, վազում է ու էսպես ձեն տալիս.\nԵկա՛, հա եկա՜, իմ ջիվան աքլոր,Ես քեզ չեմ թողնի էդպես խեղճ-մոլոր:\nՄանգաղ եմ բերում աղվեսի համար...Ձեռքս էդ ընկավ, ուրիշ բան չկար:\nԻնձ կատու կասեն, առյուծն է պապս,Աղվեսին ցույց տամ ուժս ու թափս.Թե չանեմ նրան ես բզիկ-բզիկ...Մանգաղ եմ բերել, որ կտրեմ վզիկ,Հեռու չեմ, հեռու, մոտի՛կ եմ, մոտիկ:",
    "Կատվի ձենը սար ու ձոր է բռնում, արձագանք է տալիս: \nԱղվեսն էնպես է իմանում, թե հազար կատու մանգաղ առած գալիս են, որ իր ոտները հնձեն, վիզը կտրեն:",
    "Վախից դողը բռնում է, թուլանում, մնում է: \nԱքլորը սիրտ է առնում, իրեն ազատում է աղվեսի բերնից ու փախչում ետ՝ դեպի կատուն, արյունլվա, թևերը կախ, ձենը փորն ընկած:",
    "Աղվեսն գլուխն առնում. փախչում է: \nԷլ երբեք չի գալիս աքլորին խաբելու: \nԿատուն գրկում է վիրավոր աքլորին ու երգում:",
    "Ե՜կ, աքլորիկս, ես քեզ խտտեմ,Խտիտս առնեմ, հիվանդ պտտեմ:\nԸնկար սարե-սար, մուրազիդ հասար,Վարպետ աղվեսի պալատը տեսա՜ր:\nՈ՞ւր է քո գլխի ոսկեղեն թագը,Ի՞նչ վերք է բացվել քո բկի տակը,Երկար հյուսերդ չեն թափվում ուսիդ,Ո՞ւր են թելերը կարմիր մորուսիդ,Ատլաս շորերդ, կարմիր ծիրանի,Ատլաս հագնողին հազար երանի,Արյուն է դարձել, արյունդ է ծորումՃամփի քարերին, հեռու ձորերում:\nԱրյուն ես տեսել, վախել ես, վախել,Ծնկներդ ծալել, թևերդ կախել.Բայց դու մի վախի, քեզ տուն կտանեմ,Դեղ կպատրաստեմ, վերքիդ կդնեմ:\nՄեծի խրատը, գիտեմ, օղ կանես,Խոսք չլսելը, ջանիկ, թող կանես:",
    "Կատուն աքլորին տուն է բերում, նրա վերքերը լվանում է, դեղ է անում ու լավացնում:",
    "Միայն աքլորի միրուքը չի բուսնում. աչքի մեկը լավ չի տեսնում: \nՁայնն էլ լավ չի բացվում: \nՉի կարողանում առաջվա պես կանչել զիլ.\nԿիկիլիկի՛...\nԻՄԱՍՏՈԻՆ ՄԱՆՈԻԿԸ\n(Կովկասյան հեքիաթներից)\nԱրևելքի թագավորը պատճառ էր փնտրում, որ արևմուտքի թագավորի հետ կռվի: \nԳիր ուղարկեց ու միջին էսպես գրեց.\n«Արևմուտքի թագավոր, քո ձին որ էդտեղ խրխնջաց, իմ ձին էստեղ վախեցավ»:",
    "Արևմուտքի թագավորը չհասկացավ արևելքի թագավորի միտքը: \nԿանչեց իր նեզիր-վեզիրներին, որ բացատրեն, թե ի՞նչ է ուզում ասի արևելքի թագավորը: \nԲայց ոչ ոք չկարողացավ բացատրել:",
    "Տեսավ, որ չի լինի, դեսպաններ ուղարկեց գյուղ ու քաղաք, որ մի այնպիսի իմաստուն մարդ գտնեն, որ կարողանա արևելքի թագավորի միտքը իմանա:",
    "Դեսպանները շատ ման եկան, դես ու դեն ընկան, բայց մի մարդ չգտան, որ արևելքի թագավորի միտքն իմանա: \nՎերջը՝ մի գյուղի մոտով անցնելիս տեսան, որ մի մանուկ քարի վրա նստած է.\n— Այ տղա, — հարցրին դեսպանին, — ո՞ւր է հայրդ:",
    "— Հայրս, — պատասխանեց մանուկը, — վեճ է ցանում:",
    "( Ինչպես թե՝ վեճ է ցանում. այդ ի՞նչ է նշանակում, բացատրի, — խնդրեցին դեսպանները:",
    "( Այ, էս ճամփի վրա, — շարունակեց մանուկը,— հայրս բոստան է դրել: \nԱնցնող-դարձողը մտնում գազար է հանում, վարունգ է քաղում, սոխ է պոկում: \nՀայրս էլ նրանց հետ շարունակ վիճում է ու կռվում:",
    "( Մայրդ ո՞ւր է:",
    "— Մայրս էլ արցունք է փոխ տալիս:",
    "— Էդ ի՞նչ է նշանակում:",
    "— Ա՜յ թե ինչ է նշանակում: \nԳյուղում մեկը մեռենլիս, մայրս գնում է մեռելատերերի հետ լաց է լինում, արցունք փոխ տալիս:",
    "Դեսպանները տեսնում են, որ այդ տղան շատ սրամիտ և իմաստուն տղա է. մտքներումն ասում են. «Կա, չկա էս տղան կբացատրի արևելքի թագավորի առաջարկությունը»:\nՎեր են առնում մանկանը տանում թագավորի մոտ ու պատմում թագավորին հալ-հեքիաթ, էսպես որ էսպես:",
    "— Մանուկ, — ասում է թագավորը,— թե որ կարողանաս արևելքի թագավորի միտքը բացատրես, իմ թագավորության կեսը քեզ կտամ: \nԱրևելքի թագավորը ինձ գիր է գրել, թե քո ձին էդտեղ որ խրխնջաց, իմ ձին էստեղ վախեց. սա ի՞նչ է նշանակում, էդպես բան կարելի՞ է:",
    "— Թագավորն ապրած մնա, — ասում է մանուկը,— արևելքի թագավորը պատճառ է փնտրում, որ քեզ հետ կռվի: \nՈւղարկիր երեք հարյուր ձիավոր. թող նրանք գնան մտնեն թագավորի մայրաքաղաքը ու շներին կոտորեն: \nԳանգատը անշուշտ կհասնի թագավորին: \nԹագավորը նրանց կկանչի իր մոտ. թող ձեր ձիավորները ասեն. «Մեր թագավորի ոչխարի հոտի մեջ մտան գայլերն ու կոտորում են թշվառ ոչխարներին: \nՄենք որքան ձայն տվինք հովիվների հետ, օգնության կանչեցինք ձեր շներին, ձեր շները չեկան ու չեկան, դրա համար էլ եկանք ու կոտորեցինք նրանց»: \nԹագավորը կզարմանա և կասի. «Այդ ինչպե՞ս կարելի է, էնտեղից էստեղ ձա՞յն կհասնի»: \nԹող ձեր մարդիկ էլ ասեն. «Էդ ինչպես է, որ մեր թագավորի ձին էնտեղ խրխնջալիս ձեր ձին էստեղ կվախենա, ու ձեր շները մեր ու հովիվների ձայնը չեն լսի»:",
    "Արևմուտքի թագավորը էդպես էլ արավ: \nԵրեք հարյուր ձիավոր գնացին արևելքի թագավորի քաղաքը և կոտորեցին շներին: \nԹագավորը նրանց կանչեց և բացատրություն պահանջեց:",
    "Ձիավորներն ասացին.\n— Թագավորն ապրած մնա, էդ ի՞նչպես է, որ մեր թագավորի ձիու խրխնջոցը ձեր ձին կլսի ու մեր հովիվների ձայնը ձեր շները չեն լսի, որ չեկան թշվառ ոչխարներին գայլերից ազատեին:",
    "Արևելքի թագավորը էստեղ մատը կծում է ու հասկանում, թե բանն ինչումն է: \nՁիավորներն ազատ վերադառնում են իրենց թագավորի մոտ:",
    "Միառժամանակ անցնելուց հետո արևելքի թագավորը ուղարկում է արևմուտքի թաղավորին երկու աղավնի, երկուսն էլ միատեսակ. մեկը իրենն է լինում, մյուսը՝ գյուղական, և պահանջում է, որ իմանան, թե ո՞րն է թագավորականը և ո՞րը գյուղականը:",
    "Թագավորը, նեզիր-վեզիրները չեն կարողանում իմանալ, թե որ աղավնին թագավորինն է, որ աղավնին գյուղական:",
    "Դարձյալ դիմում են մանկան: \nՄանուկը այսպես է ջոկում աղավնիները: \nԱսում է. «Մի տան մեջ կրակ արեք, թող ծուխը բարձրանա. որ աղավնին որ ուշաթափվեց, գետին ընկավ, իմացեք, որ նա է թագավորականը»: \nԻնչպես մանուկն է ասում, այնպես էլ անում են: \nԱրքունական աղավնին ծխին անսովոր է լինում, չի դիմանում, ծխից ուշաթափվում է ու ընկնում գետին: \nԳյուղացու տանը մեծացող աղավնուն ծուխը չի ազդում:",
    "Արևելքի թագավորը տեսնում է, որ չի լինում, մի երկաթե տախտակ է ուղարկում արևմուտքի թագավորին, որ սա մի վերարկու կարի և ուղարկի իրեն:",
    "Արևմուտքի թագավորը իմաստուն մանկան խորհրդով ուղարկում է իր թշնամուն մի մեծ ժայռի կտոր, որ սա թել պատրաստի այդ ժայռից վերարկուն կարելու համար: \nԱրևելքի թագավորը նորից մի առաջարկություն է անում արևմուտքի թագավորին, ահա թե ինչ:",
    "— Ուղարկիր ինձ մի այնպիսի եզ, որ ոչ սև լինի, ոչ սպիտակ, ոչ կարմիր, ոչ մոխրագույն, վերջապես ոչ մի գույն չունենա:",
    "Արևմուտքի թագավորը դարձյալ իմաստուն մանկան խորհրդով գրում է արևելքի թագավորին.\n«Արևելքի թագավոր, ուղածգ եզը պատրաստ է, մի մարդ ուղարկի, որ գա եզը տանի. միայն այնպիսի ժամանակ գա, որ ոչ առավոտ լինի, ոչ կեսօր, ոչ երեկո, ոչ գիշեր և ոչ կեսգիշեր, ոչ լույս և ոչ մութ»:",
    "Արևելքի թագավորը իմանում է, որ ուժի դեմ ուժ կա, էլ կռվի չի գալիս արևմուտքի թագավորի վրա:",
    "Արևմուտքի թագավորն էլ իր թագավորության կեսը տալիս է իմաստուն մանկանը, նրան անում է իր առաջին խորհըրդատուն, հորն ու մորն էլ մոտն է բերել տալիս:",
    "ԾԻՏ՜Ն ՈԻ ՈՐԲԵՐԸ\n1\nՄի աղքատ այրի երկու որբ ուներ մի սովի տարի:\nԵրկու որբ ուներ՝ Հրաչ ու Հեղուշ,Վեց-յոթ տարեկան, մեկ-մեկից անուշ:\n— Սոված ենք, սոված, նանի՜, մի ճոթ հաց...Լաց էին լինում, մոր փեշից բռնում, հետևից գնում:\nՀաց չունի նանը, որտեղի՞ց բերի,Ինքն էլ է քաղցած, մի փորի գերի:\nՍովի տարի է, էլ ի՛նչ դուռ-դրկից,Էն խղճուկ այրին չունի կարեկից:\nՄի օր ճարահատ սովատանջ մերը,Հետևից գցած իրեն որբերը,Լացով ու թացով մտնում է ձորըԻր երկու անգին սիրասուն ձագինԱռնում է ծնկան, չի թողնում, որ լան:\nՈւ խորը ձորում, իրենց մոր գրկում,Քնում են մուշ-մուշ Հրաչ ու Հեղուշ...\n2\n— Երկնքի հավքե՜ր, — ասում է մերը, —Էս երկու բալիս արեք ձեզ ընկեր, —Ասում է, լալիս, — խղճացեք սրանց,Մի՜ թողեք սոված:\n— Դաշտի գազաննե՜ր, դուք էլ մայրեր եք,Էս սովի տարին դուք էլ խղճացեքԷս իմ որբերին:\nԱսում է նանը, երեխանց պաչումՈւ վեր է կենում, ձորիցը փախչում:\nԹե շատ են ննջում, թե քիչ են ննջումՀրաչն ու Հեղուշն էն ձորամիջում,Մեկ էլ զարթնում են, որ նանը չկա,Ու վեր են կենամ, բռնում մի ճամփա,Մի ոլոր ճամփա, մի մոլոր ճամփա,Գնում են, գնում ու նանի՛ կանչում...Մեկ էլ մի թռչուն էսպես է ասում.— Ինչո՞ւ կուլաք հոնգուր-հոնգուր,Փունջ մանուշակ ախպեր ու քուր:\nԵկեք գնանք գիշերն ինձ հյուր,Ձեզ տեղ կտամ ծառիս տակին,Ձեզ հաց կտամ արևծագին...\n3\nԱռավոտը արևածագին՝Ծիտիկն իջավ ծառի տակին.— Գնանք, — ասավ, — անթև ձագեր,Հրաչ, Հեղուշ անհեր, անմեր:\nԵկեք գնանք ծառի տակից,Եղեք դուք մեզ սեղանակից:\nՈւնենք մենք մի բարի տատիկ,Որ ամեն օր խաշած հատիկՓեշը լիքը հանդն է գալիսՈւ մեր առաջ շաղ է տալիս:",
    "4\nՀրաչ ու Հեղուշ,Քաղցած ու անուժ,Ելան գնացին ծտի հետ սեղան,Տատի հատիկին մասնակից եղան:\nՏատը որ տեսավ երկու երեխին,Վազեց ու ասավ. — Մատա՜ղ ձեր գլխին,Երկու թոռնիկ ես ունեի...Նրանց ցավը ես տանեի...Հիվանդացան ծոցիս միջին,Հիվանդացան ու ննջեցին:\nՉեմ հավատում՝ նրանք մեռան,Այդ ծտերից թևեր առան,Թևեր առան, ծտեր դառան.Ծտեր դառան, դես-դեն թռան...Գնանք, եղեք դուք ինձ թոռներ,Ձեզ չեմ թողնի սովից մեռնեք:",
    "5\nՈր անցկացավ սովի տարին,Բալի կարոտ էն խեղճ այրինԵլավ ընկավ սար ու ձորեր,Լացեց, կանչեց.-Ա՛յ իմ որբեր,Հրաչ, Հեղուշ, ո՞ւր եք դուք, ո՞ւր,Ազիզ բալեք, ախպեր ու քուր:\nՄնացել եմ ձեր կարոտով,Հրաչ, Հեղուշ, համով-հոտով:\nՄի լուր տվեք, նախշուն հավքեր:\nԻմ որբերին անտուն, անտեր,Գազաննե՞րը գտան կերան,Թե՞ գետերը առան տարան:\nԳուցե՝ մեկը իր հոր խերինՀա՞ց է տալիս իմ որբերին:",
    "6\nԾիտը վերից ասավ. — Նանի՜,Էդքան էլ շատ սուգ մի՜ անի,Հրաչ, Հեղուշ, երկու գառնիկ,Բարի տատիս եղան թոռնիկ:\nԱրի տանեմ որբերիդ մոտ,Էլ մի՜ մնա բալի կարոտ:\nԾիտը իջավ տատի կտրան,Նանը կանգնեց տատի դռան,Ծիտը երգեց. — Ախպեր ու քուր,Հրա՜չ, Հեղո՜ւշ, ձեզ բարի լուր,Ձեր մերն եկավ բոբիկ ոտով,Ձեր մերն եկավ ձեր կարոտով:\nԵկեք, տեսեք դուք ձեր մորը,Մի՜ մոռանաք էն սև օրը,Ծառի տակի ձեր ծիտիկինՈւ մեզ պահող ծեր տատիկին:\nՀենց որ երգեց տան կտրանը,Իր որբերին գտավ նանը,Իր որբերին՝ Հրաչ, Հեղուշ,Փունջ, մանուշակ, անուշ, մեղուշ:",
    "ԳՈՂ ՄԱՔԻՆ\nԿատուն ընկավ դռնեդուռ,Գազաններին տարավ լուր,Թե՝ չեք ասի, ես տեսա,Դեռ լավ էր, որ շուտ հասա,Վախկոտ մաքին, դեռ մի ձին՝Խիստ անպատվեց առյուծին:\nԷն խոտից, որ դիզված է,Փշից-մշից զտած է,Որ պիտ լինի անկողինԳազաններիս պահողին,Գողցավ մի փունջ գիժ մաքին,Տարավ տվեց իր ձագին:",
    "— Ե՞րբ կամ ինչպե՞ս տեսար դու,Խանում-խաթուն մեր կատու, —Ասավ արջը ծաղրելով,Կատվի մեջքը շոյելով:\n— Դու ինչո՞ւ ես անհամբեր,Մեր բոլորի մեծ ապեր.Ես իմ տեսածն եմ ասում,Սուտ բան երբեք չեմ խոսում,Հենց երեկ էր, որ մաքին,Մատաղ նրա դըմակին,Ինձ բանի տեղ չդրավ,Առավ խոտն ու ղո՛ւ տարավ:",
    "— Այո՜, այո՜, էդպես է,Մեր կատուն ուղղախոս է,Պիտ պատժվի էնպեսը, —Վրա բերեց աղվեսը:",
    "— Ըմբոստ մաքու էդ քայլը, —Կարծիք հայտնեց ծեր գայլը, —Պիտի դատենք միասին,Թե հավատանք աղվեսին:",
    "— Ի՞նչ ես ասում, ա՛յ քեռի,Սուտ ասողը քըրքըրվի,Էդ ինչե՞ր ես մտածում,Ինձ ինչո՞ւմն ես կասկածում.Է՛, ի՛նչ կուզեք դուք արեք,Թեկուզ ողջը սուտ հանեք,Առյուծի մոտ ես կերթամԲանը մեկ-մեկ կկարդամ,Էլ չզսպվեց աղվեսը,Կրունկն արավ դեպ դեսը,Երկար պոչը թափ տալով,Թռչկոտելով, ծափ տալով,Գնաց-գտավ արքայինԱնտառումը, իր գահին,Դալար ճյուղեր հովանի,Որ արևը զոռ չանի:\nՀետը տարավ նվերը,Մի զույզ հնդկահավերը,Տարավ դրեց առաջին,Ինքն էլ նստեց իր պոչին:",
    "— Պարո՛ն աղվես, էս խե՞ր է…— Առյուծ արքա, ինձ ներե,Էս աշխարհը փոխվել է,Ահ ու երկյուղ թռել է,Մի գողություն, չես ասի,Ապա պատմեմ, ինձ լսի:\nԷն խոտից, որ դիզել ենք,Կըղկըղել ենք, գզել ենք,Որ ձմռանը լիորենԳցեք քո տակն ու վրեն,Գողցել, տվել է իր ձագինԺաժան գլուխ գող մաքին:",
    "— Հաշիվ թող տա ըմբոստը,Կամ վեր դնի իր փոստը:",
    "— Այո՜ , այո՜, տեր արքա,Գործած մեղքին պատիժ կա,Եթե ներես այս անգամ,Էն գող մաքին անզգամԵրբեք չի գա էլ կապի,Խոտը կուտի, կըպարպի:",
    "Առյուծ արքան էդ մասինԷսպես ասեց աղվեսին.— Որքան կենդանիք որ կան,Թող վաղը շուտ ինձ մոտ գան,Մենք բոլորս միասինԽորհուրդ անենք այդ մասին,Թե ինչ պատիժ է հարմար,Այդ ըմբոստ մաքու համար:",
    "Աղվեսն ելավ, ծըռմըռվեց,Հինգ-վեց անգամ խոնարհվեց,Լիզեց տիրոջ թաթիցըՈւ դուրս թռավ մոտիցը:",
    "Դեռ չէր ցրվել մառախուղ,Առավոտյան շատ կանուխԿենդանիներն անտառումԳըզվում էին, գոռգոռում:\nԵրբ արևը դուրս եկավ,Ալ աբրեշում շոր հագավ,Շողքը գցեց սարերինՈւ կյանք տվեց անտառին,Առյուծն իջավ իր գահից,Ողջը լռեց իր ահից:",
    "— Իմ գազաններ, լսեցե՜ք,Մեկ-մեկ հերթով խոսեցեք,Ամեն մեկը ձեզանիցԹող մտածի իրանից,Կարծիք հայտնի՝ թե ինչպեսՊատժենք մաքուն սևերես,Որ սրբազան դեզիցըԽոտ է տարել դըրսիցը:\nԷսպես խոսեց առյուծը,Գազանների էն մեծը:",
    "Առաջ եկան իշանը,Զռզռոցն էր նշանը.Թոփ-թոմարի խոսեցին,Բայց ոչինչ էլ չասացին,\nԼավ էր, եկավ վարազը.Բռնեց իշերի հաղը,Վարազից խիստ վախեցին,Ականջները կախեցին:",
    "Օգտվելով էդ բանից,Շիլ նապաստակն իր կողմից.\n— Ես չեմ խոսում երկար-ձիգ,Ահա՜ համեստ իմ կարծիք.Մաքուն պատիժ թող չինի,Որ նա բոստան չմտնի,Կաղամբ, գազար չկրծի,Այլ դաշտերում արածի:\n— Կորի՜, ծուռ աչք, դու շըլդիկ,Ծնածդ օրից անվարտիք...Թազին քաշեց կարճ պոչից,Իսկ կատուն էլ սուր դնչից:\n— Թե որ բանը ինձ մնա,Մեր ամենի տեր արքա, —Ասեց գայլը ալևոր,Միս ու արյան միշտ սովոր,— Ու քանի որ մենք մեզ ենք,Բերենք գողին մի գզենք:",
    "Հերթն հասավ արջ ապորը,Քիչ հիվանդ էր նա էդ օրը.— Չէ՜ , ձեռք չտանք գող մաքուն,Միայն ամեն իրիկունՊարտավորվի մեզ համարՄեղր բերի անդադար:",
    "— Ձայն եմ տալիս նաև քեզ,Մեր խելացի, ժիր աղվես:\n— Որովհետև բրդոտըԳողացել է քո խոտը.Ուստի արդար կլիներԼոկ քեզ բաժին նա լիներ…\nԷստեղ արքան՝ խիստ ու մթին,Դարձավ կանգնած ժողովրդին.— Մեր աղվեսի այս խորհուրդըԸնդունո՞ւմ է ժողովուրդը:\nԵվ ամենքը խոնարհ ու լուռԸնդունեցին միահամուռ:",
    "ՄԿՆԵՐՆ ԻՆՉՊԵՍ ԿՌՎԵՑԻՆ ԿԱՏՎԻ ՀԵՏ\n1\nՄի մտիկ դու,Էսպես կատո՛ւ...Երեսը կլոր,Աչքերը շլոր,Բեղերը արշինՓռված էն դոշին:\nԱնդալա-մանդալա, լղլըղոցի,Երկար փորը մի խնոցի,Անունը Կոստան:",
    "Մի օր ԿոստանինՏարան բոստան,Մկաստան:\nԽոհանոցիԴուռը բացին,Նա խոհանոց գնաց այցի:\nՈտով-գլխովՄտավ կողով,Կողովից իրանՆետեց պատուհան:\nԴես-դեն ընկավ, մտմտացԱնկյուններում հոտմտաց,Քթին բուրեց մկնահոտԱսավ՝ լավ է, լավ ձեզ մոտ:\nԷստեղ մկներ՝ մարմալա՛դ…Էստեղ մկներ՝ շոկոլա՛դ...Էստեղ կապրեմ մի շաբաթ,Մուկ կորսամ շատ ու շատ,Քչից՝ երկու հարյուր հատ.\nՊառկեց, փորը նա շփեց,Պոչը գետին որ խփեց,Ձենը հասավ մութ աշխարքին:",
    "2\nԳետնի տակինՄկներն ահից չշնչեցին,— Վա՛յ, նանի՛ ջան, վա՛յ,— կանչեցին.\nԱ՛յ տրորանք...Հերա՛նք, մերա՛նք,Ախպրա՛նք, քուրա՛ նք...Մեռա՛նք, կորա՛նք...Էսպեա խաթա՞...\nԷլ ո՞վ կտա գալեթ, գաթա…Մածուն, կաթ, թան...Ժաժիկ, չորթան...Ձավար, կորկոտ…Բոռո կատու,Ա՜յ դու չքոտ,Ա՜յ փսլնքոտ:",
    "3\nԵրբ ամեն ինչ կերան, պրծան,Դարձան կմախք, թել ու դերձան,Հավաքվեցին մկնահավաքՈւ կազմեցին մի կուռ բանակ:\nԱռան հագան զենք ու զրահ,Արշավեցին կատվի վրա:\nՄուկ Զարզանդը՝ մկնաբաշին,Երդվեց մաշկել կատվի կաշին:\nԻնքը՝ հսկա,Գլխին դրեց պողպատ կասկա,Իր հետևից մի գորշ առնետ,Զորքի առաջ, թմբուկն իր հետԲո՛ւմ, բո՛ւմ, բո՛ւմ, բո ւմ...Ա՛խ դո՜ւ, դո՜ւ,Ա՜խ դո՜ւ, դո՜ւ,Բոռո կատու,Վեր կաց, փախի դռան ծակով,Զարզանդն եկավ երգ, նվագով:",
    "4\nԶորքը դռան՝Մկնաբաշին մտավ մառան:\nԹը՛մբ, թը՛մբ, թը՛մբ, թմբկահարներԴո՛ւմ, դո՛ ւմ, դո՛ւմ, թնդանոթներ,Թնդանոթներ են արձակում,Գնդակները դուռ-պատ ծակում,Զորքը խուժեց և խոհանոց...Ոչ մլավո՛ց, ոչ մռմռո՛ց:",
    "Կատուն մեռել,Փայտ է դառելԵվ բեղերը կրծքին փռել:\nԶորքը կիտվեց կատվի շուրջը,Չափչփելով պոչից դունչը:\nԹեև նրանք ջոկ-ջոկ քաջ են,Բայց թե կատվին մոտենալ չեն.Վեր է ահը,Քան թե մահը,Զարզանդն հասավ, քաշեց բեղից,Բայց չշարժվեց կատուն տեղից:\nԹռավ փորին,Տվեց զոռին,Ակա՜նջ դրեքՔաջի ճառին.\nՖլան ու ֆստան,Կար մի չար ԿոստանԵկել էր բոստան,Տունը հանգստյան,Քանդեր Մկաստան:\nՄի վնասատու,Ժանիքներն հատու,Շատ անխիղճ կատու:",
    "Բեղերը՝ աղի,Ինքը՝ կատաղի,Եկանք իր հախից,Սատկեց մեր վախից,Կանգնել եմ փորին,Էրնեկ էս օրին,Քեֆ արեք, մկներ,Նա գողի մեկն էր:",
    "5\nՈւ սկսվեց պար, պապար,Զորքը բռնեց մկնապար.Զորապետը պարբաշի,Օգնականը թմբկահար:",
    "Մին էլ կատուն՝ տաղտալի,Ծափին տալով վեր ցատկեց,Քաջ Զարզանդին թաթի տակԱրավ ցեղին նահատակ:",
    "Ու չնայած քանակին,Կռվով հաղթեց բանակին:",
    "Մեծ թե պստիկ,Բոլորը եղան ճստիկ-վստիկ:",
    "Այսպես քաջ էր էն կատուն,Ճարպիկ վարպետ ու արթուն.Խաբեց, որսաց բոլորին,Մեծ ու պստիկ մկներին:",
    "Կատվի խաղն էր,Բայց ձեզ հախն էր,Ա՜յ զավզակներ,Ավազակնե՜ր,Փուչ կենդանիՈչ-փուչ մկներ:",
    "Դե՜հ, գնացե՜ք,Սրանից ետՉան-շայն-կաշի,Մկնաբաշի,Զարզանդի հետԷն աշխարհումՓոր ման ածեք,Ախտ ու ժանտախտՑավ տարածեք:",
    "Սրանից ետ,Դե՜հ, գնացեք,Ժիր ու արի,Մկնավարի,ԳիշերայինՄեծ ավարի,Թե բրնձի,Թե ձավարի:\nԻնչ պատահի՝Տվեք թալան,Ճոթ ու կտորՃալան-ճոթանՉափեք-ձևեք,Վարտիք-շապիկ,Գդակ կարեք:\nՊատռեք պարկեր,Ցրե՜ք մրգեր,Մտե՜ք սնդուկ,Կրե՜ք պնդուկ,Պստիկ կճուճ,Համով սպաս,Գող մկներինԻ՞նչն է չըհաս:\nԴե՜հ, գնացեք,Հատված հատված,ԳիտությանըՏվեք հարված:\nՊահարանում,Դարակներում,Գրակալին,Ծալը-ծալինԿրծեք, եղծեքՀաստ, թանկ գրքերՈղբամ ես ձեզ,Ամենակեր,Տգե՛տ մկներ:",
    "Դեհ, գնացե՜քՄկնահանգի,Մկնակատակ,ՔնածներինՀանգիստ մի՜ տաք,Ննջարանում,Շեմ, դուռ, հատակ,Կը՛րթ-ղը՛րթ, առեքԱտամի տակ:",
    "Դե՜հ, գնացե՜քՊար բռնեցեքՈւ խաղացեք,Ծիլի-վիլի,Սիլի-բիլի,Պահմտոցիկ:",
    "Շարվեք օձիք,Մտեք մանկանՈւ մոր ծոցիկ:\nՏվեք նրանցԽտըտոցիկ,Մկնավախուկ,Ափալ-թափալՏեղից փախուկ:",
    "Ա՛խ, ինչքա՛ն եքՎնասատու,Ձեր ցեղին թույն,Թակարդ, կատու,Եվ այն այսպեսԽրատատու,Մեծ դասատուՎարպետ Կոստան,Որ գա բոստան,Գա ու անիՁեզ փոստահան:\nԹե ոչ՝ աշխարհԿըհեղեղեք,Շատ անիծված.Անպե՜տք ցեղ եք,Եվ էլ շատ, շատԱներե՜սն եք,Դրանից լավ,Օր չտեսնեք:",
    "ՓԵՍԱՑՈԻ ՄՈԻԿԸ\nՄուկը ուզեցԱմուսնանալԵվ հզորինՓեսա դառնալ,Նրան ասին,Որ աշխարհումԱրեգակն էՄիայն հզոր:\nՄուկը տեղիցՎեր է կենում,Իրեն կոկումՈւ փառավորԳարնան մի օր,Ջերմ առավոտՈւղիղ գնումԱրևի մոտ:\nԳնում, ասում.— Բարև, բարև,Էս աշխարհի հզոր արև՜ .Քո դստրիկըՀեզիկ-նազիկ,Հեզիկ-նազիկՈսկեմազիկ,Տուր ինձ՝ տանեմ,Անեմ հարսիկ:\n— Ես որտեղիՀզորն եմ որ..Տե՛ս էն ամպն էԻնձնից հզոր,Մին էլ տեսարԱրագ, արագ,Կտավի պես:\nԵրկար-բարակՏարածվում է,Կապուտակում,ՎարագույրովԴեմքս ծածկում,-ԱրեգակըՄկանն ասավ:\nՄուկը վազեցԱմպին հասավ.— Ա՜յ հզոր ամպ:\nԲարև, բարև,Ո՞ւ ես գնումՎերև, վերև:\nՔո դստրիկըՀեզիկ-նազիկ,Հեզիկ-նազիկՈսկեմազիկ.Տուր ինձ՝ տանեմԱնեմ հարսիկ:\n— Ես որտեղի՞Հզորն եմ որ...Ա՜յ, քամին էԻնձնից հզոր:\nՈր բարկացավ,Էլ գութ չունի,Ուր ուզենա՝Ինձ կտանի,Նա ինձ կանիՓաթիլ-փաթիլ,Ու կքամիԿաթիլ-կաթիլ,Մուկը վազեցՀասավ քամուն.— Քամի՜. ասավ,Հզոր ես դուն:\nԱմպին կանեսՓաթիլ-փաթիլՈւ կքամեսԿաթիլ-կաթիլ:\nՔո դստրիկըՀեզիիկ-նազիկ,Հեզիկ-նազիկՈսկեմազիկ,Տուր ինձ՝ տանեմԱնմեղ հարսիկ:\n— Ե՞ս եմ հզոր...Երանի՛ քեզ.Չէ՜ չէ՜, մկնիկ,Դու խաբվել ես:\nԶորեղ տեսնեսԴու սև գոմշին,Կուզեմ պոկեմ,Բերեմ կաշին,Բայց որտեղի՞ց...Ինչի՞ տեր եմ,Որ ուզածսՊոկեմ, բերեմ:\nՄուկը դիմեցԳոմշին արտում՝Լուծ քաշելիս,Հոգնած, տրտում.— Գոմե՜շ, — ասավ, —Դու հզոր ես,Դու հզոր ես,Ուժի տեր ես.Քո դստրիկըՀեզիկ-նազիկ,Հեզիկ-նազիկ,Ոսկեմազիկ,Տուր ինձ՝ տանեմ,Անեմ հարսիկ:\n— Ե՞ս եմ հզորԵվ ուժի տե՞ր...Որ էդպես է,Բա էս անտերԳութանն ի՞նչ էԻնձ չարչարումՈւ իմ ուսինՑավ պատճառումԳոմշին թողեց,Վազեց գնաց.— Հզոր գութա՜ն,—Ասավ, — մի կաց...Օրոր, շորորԱրտ ես վարում,Հողում խոր-խորԱկոս շարում,Քանի՛-քանի՛Լուծ ու լծկանՃիպոտի տակՔեզ քաշող կան,Քո դստրիկըՀեզիկ-նազիկ,Հեզիկ-նազիկՈսկեմազիկ,Տուր ինձ՝ տանեմ,Անեմ հարսիկ:\n— Ուժիս գովքըԱյլ կերպ կտան.Հզորն ո՞վ է,Էն էլ գութա՞ն...Որ հզոր եմ,Ինչո՞ւ համարՀողի միջինՄութ ու խավար՝Ինձնից ուժեղԱրմատ ու սեզԻնձ ջարդում ենՈւզածի պես:\n— Արմա՜տ, արմա՜տՀզոր արմատ, —Ասավ փեսաՄուկը՝ մի մատ: \n—Դու շատ զոռ ես,Դու հզոր ես,Հզոր գութանԴու կկոտրես:\nՔո դստրիկըՀեզիկ-նազիկ,Հեզիկ-նազիկՈսկեմազիկ,Տուր ինձ՝ տանեմ,Անմեղ հարսիկ:\n— Արմատը՝ ո՞վ,Հզորը՝ ո՞վ,Վեր կաց գնաԴու մկան քով,Ա՜յ ձեր ցեղըՇատ հզոր է,Գետնի միջինԲուն կփորե,ԿորոնեՍեզ ու արմատ,Կուտե, կուտեՄեկ-մեկ, հատ-հատ:\nՄուկը վազեցՄկնուհու մոտ.— Նանի՜, — ասավՄեր հին ծանոթ,-Ա՜յ արմատըԽոսքիս վկա,Քեզնից հզորՉկա՜, չկա՜,Քո դստրիկըՀեզիկ-նազիկ,Հեզիկ-նազիկ,Շեկլիկ մազիկ,Տուր ինձ՝ տանեմ,Անեմ հարսիկ,— Բարով, մկնի՜կ,Բարով տեսա,Ես քեզ զոքանչ,Դու ինձ փեսա:\nԻմ դստրիկըՀեզիկ-նազիկ,Շեկլիկ-մեկլիկ,Շեկլիկ-մազիկ,Կտամ ես քեզ,Արա հարսիկ:",
    "Մուկը մկանԱրավ փեսա.Էս աշխարհիՕրենքն է սա:",
    "ՆԱՊԱՍՏԱԿԻ ՏՈԻՆԸ\nՆապաստակն ու աղվեսը\nԱնտառի մեջ բարձր տեղում,Որտեղ քամին պար էր խաղում,Մազը մետաքս, մորթը փափուկ,Խելքից թեթև, ոտքից չափուկ,Նապաստակը տուն էր շինելՈւ աղվեսին դրկից եղել:\nՏուն էր շինել թեև ցածրիկ,Տուն էր շինել թեև նեղլիկ,Բայց շատ հարմար, այն էլ փայտից,Պաշտպանվում էր տաքից, ցրտից:\nԱղվեսինը թեև լայն էր,Թեև երկու աչքանի էր,Բայց շատ ցուրտ էր, ողջը ձյունից,Այդ էր եկել տիրոջ ձեռքից:\nԲուք օրերին. ցուրտ ձմռանը,Երբ վառվում էր վառարանը,Տան օճորքից ջուր էր մաղումԵվ աղվեսը միջին լողում:\nՄի օր ընկավ հալհլոցը,Տունը առավ կաթկըթոցը,Դեռ չհասած մարտի կեսը՝Անտուն մնաց մեր աղվեսը,— Ոտդ պաչեմ, ա՜յ Շահզադե,Ցրտի ձեռքից ինձ ազատե.Մի անկյուն տուր տանդ միջին,Ծառա արա քո առաջին:\nԽոսք եմ տալիս, ես ամեն օրԼվամ, կարեմ քո հինն ու նոր,Եփեմ, թխեմ, քեզ ծառայեմ,Տունդ տեղդ կարգին պահեմ:\nԱ՜խ, իմ տունը լավի պես լավՉորս օրումը տակից հալավ, —Աղվեսն ասաց նապաստակին,Որ կանգնել էր դռան շեմքին:\n— Լա՛վ. ներս արի, դրկի՜ց աղվես,Բայց խնդրում եմ՝ ինձ հետ վարվես...Կռիվ, ուշունց ես չեմ սիրում,Հին բաներն էլ չեմ քըրքըրում:\nՈւ աղվեսը մտավ տունը,Ճաշը կերավ, առավ քունը,Քնից զարթնեց, դես դեն նայեց,Տան տիրոջը խիստ հայհոյեց.— Ա՜յ, վա՜յը տամ էդ քո գլխին,Դու տանտե՞րը, ես աղախ՞ին.Տան մեծ մասը քեզի պեսի՞ն.Դռան տակը՝ խան աղվեսի՞ն.Դե՜հ, դուրս կորի, ծուռաչք շլդիկ,Պոչ էլ չունի, սրա՜ն մտիկ:",
    "Նապաստակն ու արջը\nՆապաստակը իրանն առավ,Տունը թողեց ու դուրս թռավ,Ետ չնայեց, վազեց, լացեց,Քեռուն գտավ, ցավը պատմեց.— Ա՜յ իմ քեռի, ա՜յ արջ ախպեր,Էն աղվեսը չար, սրտամեռՓայտե տունս ձեռքես առավ,Դուռը փակեց, իրանն արավ:\n— Քրոջ որդի, է՛, ամոթ չէ՞,Որ դու կուլաս, քեռիդ սաղ չէ՞ :\nԱրի գնանք ես էն փչինՄի լավ դաս տամ տանը միջին:\nԹող չերկարի, ասեմ կարճը,Քրոջ որդին, քեռի արջըԵկան կանգնան տան դռանը,Վառած գտան վառարանը:\nՍրտոտ քեռին դուռը ծեծեցՈւ աղվեսին հերսոտ կանչեց.— Տո՜, փո՜ւչ աղվես, ասա ինչո՞ւ.Էս իմ եթիմ քրոջ մանչուՓայտե տանը տեր ես դառելՈւ նրան էլ դուրս ես արել:\n— Ամեն խոսքի մի՜ հավատա,Նապաստակը ի՞նչ Շահզադա.Ձեռքե գալիք. մարդ խաբելիք:\nԴեհ, հեռացեք, դռնես կորեք:\nՈւ աղվեսը դռան ծակիցՎառարանի թեժ կրակիցԲերեց ցանեց արջի վրան.Մի լավ խանձեց դունչն ու բերան.Փախավ արջը դունչը այրած,Քրոջ որդին հետը առած:",
    "Նապաստակն ու գայլը\nԱնտուն-անտեղ նապաստակըԳնաց նստեց ծառի տակը,Մաղիկ-մաղիկ մըղկտալովՑավն էր պատմում բարձր լալով.— Ինձ լա՛վ խաբեց կեղծավորը,Դուրսը թողեց էսպես օրը.Մի տեղ չկա, միջին քնեմ:\nԼացը լսեց գայլը դանդաղ,Եկավ ասաց՝ ա՛յ քեզ մատաղ,Ինչի կուլաս մաղիկ-մաղիկ,Կտրատելով սիրտ ու աղիք:\n— Է՛, գա՜յլ եղբայր, բանս բուրդ է,Վրես բարակ, օրը ցուրտ է.Էն աղվեսին թող չմնա,Տանս միջին գրողի գա:\nՈւ սկզբից ինչ կար-չկար,Նապաստակը բարակ-երկարՊատմեց գայլին, հետն էլ լացեց,Աղի-աղի արցունք թափեց:\n— Դու քեզ խղճա, ի՜մ նապաստակ,Զուր մի՜ կորցնի դու ժամանակ,Գնանք, ցույց տուր էն աղվեսին:\n— Է՜, քիչ առաջ քեզ ինչ ասին,Չէ որ արջից դու ուժեղ չես:\n— Ա՛յ միամիտ, ի՞նչ ես խոսում.Ես եմ ուժեղ, ճիշտն եմ ասում:\nԱրջն ի՞նչ է որ, վախկոտ կատու,Էնքան քաջ է, ինչքան որ դու:\nԼավ, վերջապես, վեր կաց գնանք,Քո տան տեղը մի իմանանք,Էն աղվեսին ես մի քաշ տամ,Ոսկորները քեզ բաժին տամ:\nԳայլ, նապաստակ ճամփա ընկան:\nՇատ չտևեց, արագ եկան,Եկա՛ն... և ի՞նչ. հեռվից տեսանՄի վառ կրակ, վրան՝ կաթսան,Ժիր աղվեսը գոգնոցն հագին,Վրեն մաքուր, արգին-կարգին,Դունդունալով ճաշ էր եփում,Ու շերեփով քափը թափում:\nԿերակուրը յուղոտ-սոխոտ,Հո՛տ էր բուրում, մի անո՛ւշ հո՛տ,Որ ծեր գայլին կալեց-կապեց,Ախորժակը խիստ գրգռեց:\n— Ինչ էլ լինի՝ էս աղվեսինԲան չեմ ասի ես տան մասին,Կերթամ մոտը, բարև կտամ,Կերակուրից կհոտմըտամ,Դեհ, աղվեսն էլ խոմ խամը չէ,Որ քաղցածին չճանաչե, —Ասաց գայլը ինքը իրան,Լըպըստելով դունչն ու բերան:\nՈւ վերջապես տեղը հասան:\nԵրբ որ ճաշի կաթսան տեսան,Գայլը չոքեց, գլուխ տվեցԱղվեսին ու խոսել ուզեց:\nԴեռ չէր բացել նա բերանը,Քաջ աղվեսը իր դռանը՝Հարձակվեցավ խեղճի վրան,Գոչեց, ճըչաց զիլ, բարձրաձայն.— Կորի՜, քավթառ, շուտ արա՜, թե՜զՆապաստակի պաշտպանին տե՛ս:\nԷդ ե՞րբ առար վկայական,Դարձար գլխիս գեշ փաստաբան:",
    "Նապաստակն ու աքաղաղը\nԱնտուն անտեր նապաստակըԴարձյալ եկավ ծառի տակը,Մաղիկ-մաղիկ մըղկտալով՝Ցավն էր պատմում բարձր լալով.— Ինձ լավ խաբեց կեղծավորը,Դուրսը թողեց էսպես օրը.Անտուն, անտեր ես ի՞նչ անեմ,Մի տեղ չկա՝ միջին քնեմ:\nՁայնը լսեց աքաղաղը,Իսկույն թողեց իրա խաղը,Վազեց եկավ ծառի տակը,Որտեղ կուլար նապաստակը:\n— Ինչի՞ կուլաս, ա՛յ իմ շլդիկ՜,Ա՜յ խըլըշտիկ,Մի՜ լար, մի՜ լար, չարդ տանեմ,Պատճառն ասա՝ մի ճար անեմ:\nՆապաստակը տեղը տեղինՊատմեց եղածն աքաղաղին:\n— Որ էդպես էԷլ մի՜ սպասե,Էլ մի՜ տզզա,Հետս վզզա,Տան տեր դառի,Ինձ մի՜ վառի:\nՄժեղի պես նրան կտցեմ,Աղվեսն ինչ է՝ հետը մրցեմ:\nՄութը մթին,Ժամը ութինԱրագ, արագ,Առանց ճրագՀերոսներըՇուտ տեղ հասան.Ու անսասանՔաջը գոչեց ձայնը փոխած,Ալ արյունը աչքը կոխած.— Ես ոչ արջն եմ, ոչ էլ գայլը,Աշխարհք կառնե շորիս փայլը,Ես իշխանն եմ մեծ, վարդերես.Սուր եմ կախել հինգ գազ ու կես:\nԷլ չի պրծնի գող աղվեսը,Թե որ գտնեմ նրան ներսը:\n— Ա՜յ, էս ո՞վ է վարդերեսը,—Դուռը բացեց խան աղվեսըՈւ էն մթովԴիպավ գետնով,ԼեղապատառԸնկավ անտառ:\nԱքաղաղն ու նապաստակը,Որ քաշում էր տան փափագը,Տուն ներս մտան,Սեղան նստան,Հաշտ ու բարիշ լավ ընթրեցինՈւ էդպես էլ լավ ապրեցին:",
    "ԳՅՈԻՂԱՑԻՆ ՈԻ ԱՐՋԸ\nԳյուղացին իրբոստանումԳարնանը սերմ էրցանում.Արջը եկավ— Բարև ձեզ,Ի՞նչ ես անումքեզ ու քեզ.Արի ա՜յ մարդ,միանանք,Մեկտեղ անենքվարուցանք:\nՎարուցանքըմեր կիսրար,Հունձն էլ անենք,հավասար:\n— Աչքիս վրա,արջ ախպեր,Օտար հո՞մ չենք,կուզես՝ բեր,Հենց առաջինանգամըՑանենք մոտիսշաղգամը:\nԻնձ՝ արմատըհողումը,Քեզ փրերն ուցողունը:\n— Ցանենք, — ասավապերը, —Ինձ ցողունն ուփրերը:\nՔաղցր ու խոշորշաղգամըՀողում տռզեցաշնանը:\nԱրջ ապերն ուգյուղացինՇաղգամն հողիցհանեցին,Ապերն առավփրերը,Արմատները՝ընկերը:\nԱրջը տեսավ,որ խաբվեց,Մարդու դեմըքիչ լարվեց:\n— Վա՛յ, ինձ խաբեգյուղացին,Կաց, էն մյուսցանոցին.Ինչ որ ցանենքհողումը,Նրան կտամ ցողունը:\nԷն մյուս տարինցանոցինԱրջին ասացգյուղացին.— Ապե՜ր, արիէլի մենքԿիսովի միբան ցանենք:\nԱրջը թե՝ հա՜,շատ բարի,Միայն անշուշտէս տարիԻնձ՝ արմատըհողումը,Քեզ փրերն ուցողունը:\n— Համաձայն եմես նորեն,Էս հետ ցանենքմենք ցորեն:\nՄարդ գիտերիր բանըԱպորը հետը,իր տանըՑորենն ածեցտոպրակը,Տվեց նրա շալակը:\nԵվ ցանեցին մեծարտը,Բրդոտ ապերն ումարդը:\nԸնկերները միասինԱրտն հնձեցինհունիսին:\nՄարդուն հասկ ուցողունը,Արջին արմատն՝հողումը:\nԱրջը էստեղչհամբերեց,Մի լավ, մի լավփրփրեց.— Հում կաթնակեր,խաբեբա,Անտառ կգասդու ապա:\nՏես՝ գլուխդինչ բերեմ,Միսդ վրեդքրքրեմ:\nԱրջը էդպեսնեղացած՝Թքեց մարդունու գնաց:\nԷլ չսպասեցգյուղացին,Ցորեն հանեցկալոցին,Հանեց տարավջրաղաց,Ցորնից ալյուրնա աղաց,Ալյուրիցըհաց թխեց,Արջի վրածիծաղեց:\nՕրը ցուրտ է...Ձյուն ձմեռՄրսեց մարդուոտ ու ձեռ.Կնիկն ասավ.— Սրտամեռ,Գնա անտառու փայտ բեր:\nՄարդն էլ երկարմտածեց...Մի օր սայլընա լծեց,Ախ քաշելովանդադար՝Քշեց, գնացդեպ անտառ:\nՄին էլ ճամփին՝աղվեսը.— Հլա սրաերեսը,Լուն վրայիցոր ընկնի,Հազար կտորկլինի,Ի՞նչ ես թթվել,ա՜յ անճար,Ադամորդիչաչ-բանջար,Ասա, ինչ էքո դարդը,Ի՛նչ անճարն էէս մարդը:\n— Պարո՛ն աղվես,դու գիտես,Արյուն կերթաիմ սրտես:\nԹե ինձ արջիցազատես,Հինգ հավ ունեմչաղլիկ-չաղ,Հինգն էլ կանեմքեզ մատաղ:\n— Լավ, լավ,Հինգ հավ...Չաղ ու գեր,Պարոն աղվես,Մեկ-մեկ կեր...Բայց թե ի՞նչն էպատճառը,Ասա, գտնեմես ճարը:\n— Էլ ի՞նչ ասեմմի առ մի,Արջը հետս էթշնամի,Նրա ահիցէս տարիՏանն եղել եմես գերի:\nԷսպես սաստիկձմռանըՓայտ չես գտնիիմ տանը:\n— Դարդ մի՜ անի,մարդ ախպեր,Գնա անտառու փայտ բեր,Թե որ տեսնիքեզ արջը՝Անվախ կանգնիառաջը,Ասա, ա՜յ արջ,դե՜հ, փախի,Ականջներդմի՜ կախի,Է՜ս է կգաորսորդը,Որ տիկ հանիքո մորթը:\nՆա կասի, վա՜հ...ի՞նչ անեմ,Դու էլ նրան՝ե՜կ պահեմ.Եվ դու՝ մինչևիմ գալը,Կոխիր արջինջվալը,Ես էլ կգամ,Այ, տե՜ս, մի տե՜ս,քո հետքովը՝Որսորդի պես:\nԳնաց մարդըխիտ անտառ.Դեռ չէր կտրելնա մի ծառ,Ձայնը լսեցէն արջը,Եկավ ցցվեցառաջը:\n— Եկել ես, հա՞,խաբեբա:\n— Սուս կաց, ապե՜ր,Սուս, անհամբեր,Աստված վկա,Մեծ փորձանք կա:\nԷ՜ս է կգաորսորդը,Որ տիկ հանիքո մորթը:\n— Բա ի՞նչ անեմ...Իմ հալը...— Արի, մտիրՋվալը,Սայլի տակինՔիչ պառկիր,Ու շունչդ քեզՀավաքիր:\nՄինչև որսորդիգալըԱրջը մտավջվալը:\nԻսկույն եկավաղվեսը,Չկա մեկն էլէդպեսը,Եկավ բեղերըսրած,Պոչը գետնովըփռած,Եկավ սաստիկբարկացած,Դունչը տնկեցու գոռաց.— Է՛յ, ե՜կ էստեղ,գյուղացի՜,Բան եմ ասում,իմացի՜.Ես որսորդ եմարքայի,Գիտե՞ս ում եմման գալի.Քո բարեկամչար արջըԴեռ չի տվելիր խարջը:\nՉեմ հեռանամոտիցդ,Մազ կանցկացնեմքթիցդ,Խոտ կկոխեմքո մորթը,Ասա, ո՞ւր էբրդոտը:\n— Պարո՜ն որսորդ,Ես քեզ մի ճորտ,Ես չգիտեմ,Բանի հետ եմ,Արջն ինձ էլ էԹշնամի...— Ի՞նչ ես անումՍուտ քամի,Բա էն ի՞նչ էսայլի աակ,Հիմի քաշե՞մմի ապտակ:\n— Կտրած ծառիսՔոթուկն է...— Սրան տես, ի՛նչՀանդուգն է:\nՈր էդպես է,Սայլին դիրու պարանովՊինդ կապիր:\nՓայտը սայլինկդնեն,Ոչ թե տակինկպահեն:\n— Էս սհաթիս,աչքիս լուս,Խոսքդ չանեմմեկն երկուս:\nՄարդը հասավջվալին,Գրկեց, դրեցիր սայլին,Բացեց թոկը,շտապեց ,Արջին սայլիցպինդ կապեց:\nՈւ աղվեսիխոսքովը,Իրա ձեռքիկացնովը,Էնքան խփեցէն խեղճին,Արջը սատկեցսայլի միջին:\nՄարդը ուրախ,Ազատ, անվախ,Փայտը բարձեց,Սայլը լծեց,Դրեց արջինՍայլի միջինՈւ աղվեսինՍայլի ուսին,Ինքն էլ ոտով,Եզան մոտով,ճիպտին տվեց,հո՛ արավ,Բարերարինտուն բերավ,Որ տա չաղ-չաղհավերը,Իր խոստացած,նվերը:\nԲայց դեռ տանըչհասած,Գյուղի շներն անիծած,որ աղվեսիհոտն առան,Մեծ ու պստիկԴուրս թռան,Հարա-հրոցհանեցինՈւ աղվեսինլարեցին:\nԷն աղվեսըվազեվազՇնչակտուր,հազիվհազՄի ծակ գտավ,Մեջը մտավ,Հանգստացավ,Ու ետ դարձավՆայեց վրան,ասավ իրան.— Էս ինչ բան էր...Ի՛մ անդամներ,Ո՞րըդ կուզերԻնձ, ձեր տերին՝Բաժին աներԷն շներին:\nԴո՜ւք, օրինակ,Երկար, բարակ,Թեթև, արագԻ՜մ ոտիկներ:\n— Ո՜չ, ո՜չ, մեր տեր,Մեր հերն ու մեր, —Ասին ոտներ:\n— Դո՜ւք, օրինակ,Վառած ճրագ,Լուս-արեգակԻ՜մ աչիկներ:",
    "— Ո՜չ, ո՜չ, մեր տեր,Մեր հերն ու մեր,—Ասին աչեր:\n— Ականջներ, դո՜ւք,Սուր-սուր լսուկ:\nՈ՜չ, ո՜— չ, մեր տեր,Մեր հերն ու մեր, —Ասին ականջներ:\n— Եվ դո՜ւ, պոչիկ,Իմ խաճուճիկ,Խունջիկ-մունջիկ,Ոսկե փնջիկ:\n— Այո՜, աղվես,Մաղով մաղվես,Դեղով դեղվես,Պատից կախվես.Ես կուզեիՔո ոտներիՄեջն ընկնեի,Որ դու գայիրԳլխակոնծի...— Սո՜ւս, պապանձի՜,Տանու դուշման,Բախտից փոշման,Ոչ ու փուչիկ,Անպետք պոչիկ,Ինքնահավան,Ճոռթած բերան,Հա՜ մեջընկան,Գետնի տափան,Վազքիս խափան,Էս րոպեիսԵս քեզ ցույց տամ,Կաց, շներիԲերանը տա՛մ...Ու աղվեսըՊոչի կեսըՀանեց մեկիցԽորը ծակից:\nԷն շներն էլ,Մեծն էլ, փոքրն էլ,Ողջը կծան,Վրա պրծան,Գզին, գզվան,Պոչին լծվանՈւ քաշեցին,Քաշքշեցին,Էն աղվեսինԴուրս հանեցին,Բուրդ դրեցինՈւ գզեցին:",
    "ՑՈՐՆԱՏԵՐՆ ՈԻ ՋԱՂԱՑՊԱՆԸ\nՄեկը ցորեն տարավ ջաղաց,Էն ցորենից ալյուր աղաց,Ջաղացպանն էլ բաղարջ թխեց,Թոնրից հանեց, մեջտեղ դրեց.— Արի պատմենք մի-մի առակ,Ումը լինի լավ, ընդունակ,Էս բաղարջը թող նա ուտի,Էլ չնայենք ղորթի, սուտի:\nՑորնատերը թե՝ ես կասեմ,Ջաղացպանը թե՝ կլսեմ:\n— Մենք ունեինք մի մեծ աքլար,Որին ընկեր մի տեղ չկար.Հերու էր, թե մեկել տարին,Հայրս հեծավ էդ աքլարին,Գնաց Լոռի. ցորեն բերի,Որ թանկ տարին տունը պահի:\nԲայց քարքարոտ, երկար ճամփինՁին ու տերը հասած ամպին՝Իրենցից ցած չեն նկատում,Գայլը ձիու կողն է ուտում:\nՇատ են գնում, քիչ են գնում,Մեկ էլ հայրս ցած է իջնում,Որ ջուր խմի. հանգստանա,Իր ձին հեծնի, ճամփա գնա:\nԲայց նա էդտեղ տեսնում է, որՁի-աքլարի կողը կլորԿերած է: \nԷլ նա չի կանգնում,Գնում, ծառից ուռ է բերում,Էն աքլարի կողը գործում,Լվանում է ու ջուր ածում,Նորից հեծնում է աքլարին,Ման է գալիս կլոր տարին,Ոլ հազար փութ ցորեն բարձած,Ինքն էլ բեռան վրա նստած,Գալիս, կանգնում մեր տան դռան:\nՄենք շինեցինք մի ելարան,Ելանք հորս ներքև բերիք,Բեռով ցորենն էլ ներս դրինք,Էն ցորենիցն է, դու, ահա,Էս բաղարջն ես թիխել հիմա:\nՋաղացպանը թե՝ ես կասեմ,Ցորնատերը թե՝ կլսեմ:\n— Մենք ունեինք մի մեղրաճանճ.Հա՜մ պոզ ուներ, հա՜մ էլ ականջ:\nՄի օր ճանճը փախավ տանիցՀորս պարապ արավ բանից.Խեղճը գնաց, շատ ման եկավ,Բայց գիժ ճանճը էլ ձեռք չընկավ:\nՎերջը հայրս դարձավ գեղը,Մորիցս առավ մեծ ասեղը,Տարավ տնկեց գոմի կտրանՈւ ջուխտ ոտով կանգնեց վրան:\nՄեկ էլ տեսավ դաշտի միջին՝Որ գութան են լծել ճանճին:\nՏուն-տնովի դաշտ վազեցինք,Ճանճին գութնից արձակեցինքՈւ տուն բերինք բռնած պոչից,Բռնած գժի ջուխտ ականջից:\nԲայց, արի տես, մեր առյուծը,Որ չէր տեսած գոմշի լուծը,Տրորել էր իրա ուսը.Հայրս քաշեց իր դմբուզը,Ջարդեց մի մաղ տան ընկուզըՈւ ընկուզից հանած եղըՔսեց ուսի ցաված տեղը:\nԱմռան օր էր…\tսիրո՛ւն... պայծա՛ռ...Իսկույն ուսից բուսավ մի ծառ:\nԾառը տեսավ մի մեծ ագռավ,Եկավ ծառի վրա թառավ.Մի հողի կոշտ հայրս առավ,Էդ ագռավին վրա արավ:\nԿոշտը ցրվեց, դարձավ մի հող,Մի օրավար վարելահող:\nԵրբ որ եկավ, հասավ մարտը,Ցորեն արինք մենք էն արտը:\nՄտանք հունիս, ընկավ քաղը,Ես վեր առա սուր մանգաղըՄտա արտը ու քաղեցի,Բայց մի սաստիկ ճիչ լսեցի.Խեղճ աղվեսը, էն անմեղը,Արտի միջին, քնած տեղը,Իմ մանգաղին դարձել էր զոհ:\nԻմ արածից ես էլ դժգոհԲերի խեղճին ու քերթեցի,Մորթին մսից բաժանեցի,Բայց ի՞նչ կասես՝ մորթու տակից,Ետի ոտի աջ կրընկիցՄի թուղթ ելավ ձեռքով ծալածՈւ միջին էլ գրչով գրած.— Ա՜յ ցորնատեր, գնա՜ բանին:\nԲաղարջը տուր ջաղացպանին:\nՑորնատերը թուղթը կարդաց,Ալյուրն առավ, սոված գնաց:",
    "ԿԱՔԱՎՆԵՐԻ ԿՂԿՂՈՑԸ\n1\nԿաքավներին՝ լուռ, սգավոր,Բզեզները ասին մի օր.— Ի՞նչ եք այդպես տխուր, տրտումԻնչո՞ւ երգեր էլ չեք երգում:\nՁեր երգերը, ձեր դայլայլիկ՝Ջրի խոխոջ, ջրի ալիք,Ձեր երգերը՝ անուշ զեփյուռ,Արտի ծփանք, զանգակ աղբյուր:\n— Ա՛խ, բզեզներ մեզ պես անճար,Մեզ պատժեցին խիստ չարաչարՄեր ցեղակից խռպոտ, անձայն,Երգ չսիրող ու բաղաձայն,Արյունարբու, արյունկզակԹռչունները՝ գող-ավազակ:\nՄի օր արծվին գանգատ արին,Գանգատ արին թագավորին,Ասին. — Արքա՜, կաքավները,Մեր ցեղակից թռչունները,Պարապ-սարապ, անբան, անգործ:\nՀա՜ երգում են, հա՜ կաքավում,Ամեն անգամ մեզ խանգարում:\nՀազար ու մի ցավի տեր ենք.Կաքավներին ինչպե՞ս ներենք:\nԻնչ էլ ասեք՝ քի՜չ է, քի՜չ է,Օրինակը վարակիչ է:\nՀրամայիր կաքավներին,Այդ անխոհեմ թռչուններին,\nՈր էլ չերգենՈւ կաքավեն:",
    "Արքան, ինքն էլ խիստ երգատյաց՝Թռչուններին նա հավատաց,Հրամայեց, որ էլ չերգենք,Դրա համար լռեցինք մենք:\nԲզեզները ասին նրանց.— Ձեր արքային՝ չար ու նախանձ,Չենք ճանաչում, արքա հզոր.Լավ իմացեք, որ հենց էսօր,Բզեզներիս ուժի զոռովԳահը կանենք գլխին խռով,Որ իմանա՝ ինչ է դատը,Ի՞նչ է լավը, ի՞նչ է վատը:\nԱռանց թռչնի՝ ինչ բույն գտնենք,Մենք խմբովի ներս կմտնենք.Անունը ձու՝ կածենք գետին,Էլ չենք նայի քչին, շատին:",
    "2\nԻնչպես ասին, այնպես արին,Խիստ պատժեցին թռչուններին,Նույնը արին հզոր Արծվին,Չափսոսացին ոչ մի ձվին,Ու բարձրացավ սուգ ու շիվան...Դատարկ բներ... ջարդված ձվան...Ով արքային գանգատ եկավ...— Հանցավոր է, — ասավ, — կաքավ.Իրենք կաքավ ու էսպես բա՞ն...Խիստ կատաղած Արծիվ արքանԲարձր գահից այսպես ճչաց.— Ինչ է, մնամ ես անժառա՞նգՈւ չունենամ թագաժառա՞նգ,Կաքավներին, ա՜յ, հենց էսօրՄա՜հ, կոտորա՜ծ, բանտ ու աքսո՜ր:\nԼուրը հասավ կաքավներինԷլ ճար չկար, ի՞նչ անեին:\nՄեր ու մանուկ իրար անցան.Այնպես ծածուկ, լռիկ, անձայն,Չսպասելով մեծ սարսափին,Բույն ու ձվան թողած տափին,Թռան, մտան ժայռի ճեղքեր,Սև-մութ այրեր, խոր անտառներ:",
    "3\nԱրքայի մոտ հեռվից վըզ-վըզ,Բզեզներր եկան բըզ-բըզ:\nԵկան ասին. — Հզո՜ր արքա,Ամեն մեղքին մի պատիժ կա,Ի՞նչ ես գալիս տըրաք-տըրաք,Ի՞նչ ես դառեք մի բուռ կրակ:\nՄենք ենք ջարդել ձեր ձվերը,Ի՞նչ մեղք ունեն կաքավները:\nԲա՛ն ենք ասում, խելքի՜ արի,Թե չէ, լսի՜ր. կլոր տարինՄենք կպատժենք թռչուններինՈւ կգցենք քեզ այս օրին:\nԴա՞տ ես անում, արա՜ արդար:\nԴու՝ լսելովԹռչուններին նախանձ ու չար.Խիստ պատժեցիր կաքավներինՈւ վերջ դրիր երգ ու պարին:\nԱյդ հերիք չէր, այժմ էլ աքսոր,Քե՜զ ենք ասում, արքա՜ հզոր,Ետ առ, ետ առ քո վճիռը,Ջընջի, ջընջի մահվան գիրը:\nԹող վերանա նախանձ ու քեն,Կաքավները նորից երգեն:\nՆորից երգեն իրենց համար,Ուրախանա արար աշխարհ:\nԱյդտեղ արքան իրեն ահից,Որ չզրկվի մի օր գահից,Ջնջեց իսկույն իր վճիռը՝Աքսորի ու մահվան գիրը:",
    "4\nԲզեզները էլի բըզ-բըզ,Արծվի մոտից թռան վըզ-վըզԱվետեցին կաքավներին,Թե հաղթեցին չար արքային:\nԱսին. — Երգիչ դուք կաքավներ,Մեր սիրելի հարևաններ,Վերադարձեք ձեր բներըՈւ երգեցեք ձեր երգերը.Երգին արգելք չկա երբեք,Պետք է լսվի կաքավի երգ:",
    "Աչքալույս էր կաքավներին,Կտուցները լայն բաց արին,Լայն բաց արին կրկին-կրկին,Որ երգեին երգը նախկին:\nԲայց ձայն չըկար՝ երգելու ձայն.«Կղա, կղա» արին միայն,«Կղա, կղա» երկու հնչյուն....Վա՛յ քեզ, վա՛յ քեզ, կաքավ թռչուն,Սրտիդ էնքան խորունկ վերքիցԴու զրկվեցիր ձայնից, երգից:\nՈւ այն օրից ձորամիջին,Տխուր կանգնած մամռոտ քարին,Լայն կտուցը լիքը արին,«Կղա՛, կղա՛» կըղկըղալով,Հոգու միջից մղկտալով,Անցած փառքի սուգն է անումԿըղկըղում է ու կըղկըղում:",
    "ԱՂՎԵՍՆ ՈԻ ԱՐՋԸ\nՏրճիկ-մրճիկ,Սարի շրջիկ,Աղվեսն եկավՊոչը փնջիկ,Խունջիկ,Մունջիկ.— Արջի՜կ.Փարչիկ,Գթոտ, բարի,Ցուրտ ձմեռ է,Մարդ կսառի.Բա մեղքը չե՞մ,Ոտդ պա չեմ,Ա՜ռ ինձ որջդ,Մտնեմ քուչդ,Առնեմ շունչդ,Գարուն հասնեմ,Մի օր տեսնեմ:\nՏատմեր եմ ես,Երբ գարնան դեմՈրդի բերեսԱրմաղ,ՇարմաղՈւ լուսերես,Քոթոթներիդ,ԲոտոտներիդԵս գուլուլեմ,Ես բալուլեմ,Ուտեցընեմ,Քնեցընեմ,Օրո՜ր ասեմ,Օրո՜ր, նանիկ,Օրո՜ր, սանիկ,Օրո՜ր, ջանիկ,ՑերեկներըԽաղացընեմ,Հա՜ հագցնեմ,Հա՜ կապցնեմ,Հա՜ թռցնեմ,Ամեն անգամՍար-ձոր ման գամ,Մանկեմ,Ճանկեմ,Ճարեմ,Ճուրեմ,Մուրամ,Կուրամ,Նրանց շահեմ,Նրանց պահեմՀավի դոշով,Փրփուր լոշով,Մեղրածորով,Տանձ խնձորով,Քանի օրով,Կուզես տարով,Կրթեմ,Հարթեմ,Էս իմ հանգինՁեռքիս տակին:\nԹե ալարեմ,Ոչ դալարեմ:\n— Աղվե՛ս, աղվե՜ս,Դու համ մեղր ես,Համ շաքար ես,Չամչի հատիկ,Մեղրի մատիկ,Մեղրիցը զուտ՝Անուշ լեզուդՍրտիս հասավ, —Արջիկն ասավ.— Որ դրսումն ես,Ու մըսում ես,Որ տատմեր ես,Բնավեր ես,Ու դու համ էլՈր էդքան էլՏղասեր ես,Եկ իմ որջս,Մտիր քուչս,Առ իմ շունչս,Գարուն հասնենք,Արև տեսնենք:\nՔոթոթներիս,ԲոտոտներիսՔեզի՝ սանիկ,Ինձի՝ ջանիկ,Նայիր, պահիր,Շոյի, շահիՈւ քո հանգինՀարթի,ԿրթիՁեռքիդ տակին:\nԱրջն աղվեսինՁմռան կեսինՏարավ տունը,Իրա բունը:\nՇուտով ինքըՉըլա մտավ.Նրա ծոցումԲրդոտ ու թավ՝Աղվեսն իրաՏեղը գտավ:\nԳիշերներըԱրջի ծոցըՏաքանում էր,Ոնց որ օձը:\nՑերեկներըԹափառում էր,Սար, ձոր մանկում,Փորի համարԲան էր ճանկում:\nՀասավ օրը,Որդի բերավՄեր ծոցվորը:\nՏատմեր եղավԷն պոչվորը,ԾննդկանինԵփեց խավիծ,Երբ ազատվեցՏղի ցավից:\nՔոթոթներին,Բոտոտներին,Թուլոտ,Մուլոտ,Հլա էնպես,Հլա անոտ,Գուլուլում է,Բալուլում է,Երգ է ասում,Սրտից խոսում.— Իմ սանիկներ,Իմ ջանիկներ:\nՕրո՛ր օրո՛ր,Օրո՛ր, նանի՜ ,ԲալիկներիսՔունը տանի:\nՀա քնեցեք,ՊտուղՊտուղՔրտընեցեք,Դուք օրեցօր,Հա՜ թոջկըցեք,Դուք ոտ առեք,Վազկան դառեք:\nՁունը լխկի.Դաշտը ծաղկի,Գնանք.Ման գանք.Ես ձեզ տանեմԲողազավանքՈւ թել մանեմԿարմիր կազիցՈւ կախ անեմՎզից,Մզից,Երեք բալիսՀորոտ-մորոտ,Կարմիր կազիցԿարմիր նարոտ:\nՁյունը հալավ,Դաշտը ծլավ,Ալ ու ալվան,Ալ աբրեշումՇորեր հագավ,ԴշխունՆշխունԳարուն եկավ:\nԹռչուն,Մրջյուն,Շունչ կենդանիԷն սեղանիցՀաց կտանի:\nՓառք մայր հողին,Մեր ծնողին,Հաց է տալիսԱշխատողին:\nԼխտիկ,Մխտիկ,Չարաբաստիկ,Քոթ-քոթոթիկ,Բոտ-բոտոտիկ,Արջուկները,Մանչուկները,Տոտիկ,Տոտիկ,Ելան ոտիկ,ՎազվզելովՀեռու, մոտիկ:\nՈւ տատմերըՏատիկ,Տատիկ,Մեղրամատիկ,Չամչի հատիկ,Մի օր տարավՍանիկներին,ՋանիկներինԲողազավանք:\nՄորը ասավ.— ԳնանքՈւ գանք:\nԵրեք ձագինԽաղով,Պարով,Նա տանելովՍարով,Ձորով,Բռնեց մին-մինԴրեց գետնին,Չոքեց բկինՈւ իր հանգինԵրեք վզիցԿախեց նարոտ,Արջին թողեցԲալի կարոտ:\nՈր ետացանԵրեք ճուտը,Էն արջն ընկավԵլ ու մուտը:\nՉկա տատմեր,Չկա բալա,Սիրտը փորումԿուլա-կուլա.— Ա՛խ, ձագիկներ,Իմ բալիկներ,Ալիկ-չալիկ,Շեկլիկ-մեկլիկ,Կլոր-գլոր.Ո՞ւր եք, ո՞ւր եքՊապակ սրտիսԾարավ լերդիսՄի պուտ ջուր եք:\nԻնչո՞ւ էդպեսՍխալվեցի,Չար տատիկիՀետ ճամփեցիԷն քանդըվածԲողազավանք,Էլ ո՞ւր մնաց«Գնանք ու գանք»...Էսպես սիրտըՄաղիկ-մաղիկ,ԿտրատելովՍիրտ ու աղիք,Արջը մերիկԼնգին,Լնգին,Կոպալ դունչըԾընկին,Ծընկին,Ափալ,Թափալ,Ծընկները ծալ՝Ճամփեն ոլոր,Սիրտը մոլոր,Ելավ,ԸնկավՔար ու քռա…Որ չի գոռա՛,Որ չի բոռա՛,Սարն ու ձորըԿդռդռա:\nՁենը առավՉար տատիկը,Լեղին թռավԷն կատիկը.Պոչը քաշեց,Էլ ետ չաշեց,Պզզաց,Վզզաց:\nՍար-ձոր անցավ,Մի ուռենուՆա մոտեցավ:\nՈւռը քաղեցԷն ծառիցը,Կողով գործեցԷն ուռիցըՈւ սկսեցԻրա երգը.— Ողջ աշխարհքն էԻմ մի ձեռքը,Էլ ո՞վ ունիԷս իմ խելքը:\nԳիտեմ սողալ,Մտնել՝ լողալԵլնել՝ դողալ...Իմն է դաշտը,Իմն է հանդը,Հազար հունար,Հազար ֆանդը...Նագիկ-նուզիկ,Փափկամազիկ,Ես աղվեսն եմՍարի շրջիկ,Սարի ձորիՏրճիկ-մրճիկ...Մին էլ՝ պուպուստ...Արջը չուստ-չուստ,Թե՝ ձագերս,Ա՜յ տատմերս,Ա՜յ արնատեր:\n— Ի՞նչ ձագ, ի՞նչ բան...— Խոսո՞ւմ ես դեռ...Սո՜ւս, հոգեհան,Երեք բալիսՀետդ չառա՞րՈւ չտարա՞րԲողազավանք,Դու չասացի՞րԳնանք ու գանք:\n— Կոպիտ, անտաշ,Բռի, թերմաշ,Զո՞ւր ես, մո՞ւր ես,Երկու աչքովՀաստատ կո՞ւր ես.Պապական մենքԱմբողջ ցեղովՎարպետներ ենքԱհ ու դողով:\nԱրի՜ ըստիՍըսկի, նստի,Քիչ հանդարտի,Քեզ մի՜ ջարդի:\nԳործս ավարտեմ,Պոչս փարտեմ,Ծակ-ծուկ մտնեմ,Քո ձագերիՏեղը գտնեմ:\nՎա՛յ, վա՜յ, արջիՁագը կորչի՞,Բա ամոթ չի՞:",
    "Արջը նստեց արջավարի,Ուստա աղվեսն ուստավարիՆրա շուրջը ուռեր տնկեցՈւ գործելը շարունակեց:\nՈւստեն դուրսը, արջը միջին,Գործը հասավ արջի դնչին:\nԿողովը դեռ կիսատ-պռատ,Հովիվ ու շուն, երեք-չորս հատ,Վրա տալով ուռե բերդին,Ու շրջելով արջի լերդինԿոպըլտեցին,Բբզկտեցին՝Կողովն առան,Ճամփա գցին:\nԷդ աղվեսն էր սարի շրջիկ,Աչքն՝ ետևը, տրճիկ-մրճիկ,Գնաց դարձավ մի ջաղացպան,Էդպես մի բան...Վրեն գլուխն ալրոտ,Ելավ նստեց դռան մոտ:\nԱրջը հուզված.Սաստիկ գզված,Լընգին-լընգին,Կոպալ դունչըԾընկին-ծընկին,Վրա հասավ.— Աղվես, — ասավ, —Գետինն անցնես քո ցեղովը,Գլխիդ կպչի քո կողովը,Բուրդս քաշեց շան ժողովը:\n— Ա՜յ արջ քեռի,Մի թռթռի,Ի՞նչ շան ժողով,Է՞դ ինչ կողովՋաղացպան ենք ազգով, ցեղովԽիստ աբուռով, ահ ու դողով:\nՄի ողջ օր է՝ ծոմ ու պաս եմ,Հյուրի ճամփա ես կսպասեմ,Որ մի պատառ հաց ճաշակեմ,Ես էլ խալխին մի մշակ եմ:\nԳնանք, ապե՜ր,Մի քիչ հաց կեր,Ջուր տամ խմի,Հետո մի-միՑավդ պատմի:\nՋաղացպանըԳիտեր բանը.Տարավ հյուրինՀանեց քարին:\n— Ապե՜ր, ըստի, —Ասավ, — նստի,Քիչ դիմացի,Գնամ հացի:\nԱրջինՓարչին,Խելքը կարճինԷսպես խաբեց,Վզզաց գնաց,Ջուրը կապեց:\nՔարը, քարըԳլորավ,Պարը, պարըԲոլորավ,Արջը, արջըՄոլորավ:\nՔարը, քարըԳռգռաց,Արջը, փարչըԳոռգոռաց,Գոռաց,ԲոռացՈւ ցատկեց,Դիպավ պատինՈւ սատկեց:\nԱղվեսն եկավԹոթովեց,Գլխին կանգնեցՈւ գովեց.( Ջրի՜կ, չռռա,Քարի՜կ, գռռա.Իմ արջիկը,Իմ փարչիկըՈ՜նց է չռվել,Ո՜նց է փռվել:\nԱվել աչքսԹող կուրանար,Թերմաշ, անտեր,Էդ ո՞նց թռարՊատին առարՈւ չոր մեռար:\nՆստեմ լինքդ,Լամ երկինքդ...Ա՜խ արջիկ ջան,Բալի կարոտ,Քո վզիցն էլԿախեմ նարոտ:\nՔո գլխիցըԻ՜նչ է հոսում,Բլբուլ լեզուդՈ՞նց չի խոսում:\nՔո տատմորըՀազար ամոթ,Որ դու չերթաս,Այ իմ բրդո՜տ,Բողազավանք,Ճոլտերիդ մոտ:\nԱղվեսն ընկավ բկի հետ,Ես էլ դրի վերջակետ:\nԱվարտեցի հեքիաթը,Բա ո՞ւմ հանձնենք էս դատը:",
    "ՍՈԻԼԹԱՆ ԱՔԼՈՐԸ\n— Ծուղ-րու-ղո՛ւ-ղո՛ւ...Ես շահ Աքլորն եմ,Ես խան Աքլորն եմ,Սուլթան Աքլորն եմ,Ի՜մ հավիկներ, հա՜վ մարիկներ,Ո՞վ է աշխարհի գեղեցիկը,Քաջրից քաջը, երգեցիկը,— Չկա՜, չկա՜, սուլթան ու խան,Չկա, չկա, պայծառ մեծ շահԷս աշխարհում քեզ հավասար:\nԴու ես գեղեցիկը, դու ես երգեցիկը,Դու ես քաջը, — պատասխանեցին Հավերը:",
    "— Ծուղ-րու-ղո՛ւ...Արծըվի ձեն ո՞վ ունի,Ուժեղ ոտներ ո՞վ ունի,Գույն — գույն շորեր ո՞վ ունի:\n— Մեր շահի շորերն են գույն-գույն,\nՈտներն են պողպատ ու ձենն է զիլ-զիլ, ոսկի ծիլ-ծիլ:",
    "— Ծուղ-րու-ղու...Ո՞ւմ թախտն է բարձր,Ո՞ւմ գլխին թագ կա,Ո՞վ է ձեր սուլթանը, ո՞վ է ձեր խանը:",
    "(Քո թախտն է բարձր, քո գլխին թագ կա: \nԴու ես մեր խանը, դու ես սուլթանը:",
    "Բայց... բռնեցին խանին, մորթեցին սուլթանին, փետրեցին շահին, եփեցին նրան, նստեցին կերան:",
    "— Ծուղ-րու-ղու-ղո՛ւ,\nԾուղ-րու-\tղու-ղո՛ւ... \nԱքլորն եմ,\nԾուղ-րու-ղու-ղո՛ւ…Թագվորն եմ,\nՄի հավ ունեմ՝ տունը չէ,\nՄի հավ ունեմ՝ բունը չէ,\nԷս աքլորիս հալն ի՞նչ է...\nՄին էլ մի ճուտ վազելով ճտճտաց,\n( Բա չես ասի, հայրիկ, տանտիկին Մարոն չալտիկ Վառոյին ծախեց չարչուն, չիթ առավ, նստել է իր քոթոթ Վաչիկի համար չուչիկ է կարում:",
    "Աքլորն իսկույն վազեց տուն, Մարոյի ձեռքից ասեղը խլեց, պապիի ձեռքից կոպալը, դուրս թռավ, որ գնա իր Վառոյին չարչու ձեռքից ազատի: \nԴռնից դուրս գալիս կատուն հարցրեց,\n— Ո՞ւր եք գնում, Ասե՜ղ:",
    "— Կոպալին հարցրու:",
    "— Ո՞ւր եք գնում, Կոպա՜լ:",
    "— Աքլորին հարցրու:",
    "— Ո՞ւր եք գնում, Աքլո՜ր:",
    "— Ծուղ-րու-ղու ղո՛ւ... \nԱքլորն եմ,\nԾուղ-րու-ղու-ղո՛ւ... \nԹագվորն եմ,\nՄի հավ ունեմ՝ տունը չէ,\nՄի հավ ունեմ՝ բունը չէ,\nՄինն էլ տարել է չարչին,\nԳնամ պատժեմ տան միջին:",
    "— Ես էլ կգամ...\n— Լա՜վ, արի, երեք չլինենք, չորս լինենք:",
    "Մի քիչ էլ գնացին, Շունը հարցրեց.\n— Ո՞ւր եք գնում, Ա՜սեղ:",
    "— Կոպալին հարցրու:",
    "— Ո՞ւր եք գնում, Կոպա՜լ:",
    "— Կատվին հարցրու:",
    "— Ո՞ւր եք գնում, Կատո՜ւ:",
    "(Աքլորին հարցրու:",
    "— Ո՞ւր եք գնում, Աքլո՜ր:",
    "— Ծուղ-րու-ղու-ղո՛ւ... \nԱքլորն եմ,\nԾուղ-րու-ղու-ղո՛ւ... \nԹագվորն եմ,\nՄի հավ ունեմ՝ տունը չէ,\nՄի հավ ունեմ՝ բունը չէ,\nՄինն էլ տարել է չարչին,\nԳնամ պատժեմ տան միջին:",
    "— Ես էլ գամ...\n— Լա՜վ, չորս չլինենք, հինգ լինենք:",
    "Մի քիչ գնացին՝ ուլիկը հարցրեց.\n— Ո՞ւր եք գնում, Ասե՜ղ:",
    "— Կոպալին հարցրու:",
    "(Ո՞ւր եք գնում, Կոպա՜լ:",
    "( Կատվին հարցրու,\n( Ո՞ւր եք գնում, Կատո՜ւ:",
    "— Շանը հարցրու:",
    "— Ո՞ւր եք գնում, Շուն:",
    "(Աքլորին հարցրու:",
    "— Ո՞ւր եք գնում, Աքլոր:",
    "( Ծուղ-րու-ղու-ղո՛ւ... \nԱքլորն եմ,\nԾուղ-րու-ղո-ղո՛ւ... \nԹագվորն եմ,\nՄի հավ ունեմ՝ տունը չէ,\nՄի հավ ունեմ՝ բունը չէ,\nՄինն էլ տարել է չարչին,\nԳնամ պատժեմ տան միջին:",
    "— Ես էլ գամ:",
    "— Լավ, հինգ չլինենք, վեց լինենք:",
    "Մի քիչ էլ գնացին Իշուկը հարցրեց.\n( Ո՞ւր եք գնում, Ասեղ:",
    "(Կոպալին հարցրու:",
    "( Ո՞ւր եք գնամ, Կոպա՜լ:",
    "( Կատվին հարցրու:",
    "( Ո՞ւր եք գնում, Կատո՜ւ:",
    "— Շանը հարցրու:",
    "( Ո՞ւր եք գնում, Շո՜ւն\n( Ուլիկին հարցրու:",
    "( Ո՞ւր եք գնում, Ուլի՜կ:",
    "— Աքլորին հարցրու:",
    "— Ո՞ւր եք գնում, Աքլոր:",
    "— Ծուղ-րու-ղու-ղո՛ւ... \nԱքլորն եմ,\nԾուղ-րու-ղու-ղո՛ւ... \nԹագվորն եմ,\nՄի հավ ունեմ՝ տունը չէ,\nՄի հավ ունեմ՝ բունը չէ,\nՄինն էլ տարել է չարչին,\nԳնամ պատմեմ տան միջին:",
    "(Ես էլ կգամ:",
    "( Լավ, արի՜, վեցը չլինենք, յոթը լինենք:",
    "Ասեղը, Կոպալը, Կատուն, Շունը, Ուլիկը, Իշուկը և Աքլորը ճամփա ընկան, գնացին, գնացին և կեսգիշերին վրա տվին չարչուն քնած տեղը:",
    "Ասեղը շուլալվեց չարչու դոշակին: \nԿոպալը կանգնեց դռան ետևը, Կատուն նստեց ոտների տակը, Աքլորը ճրագթաթին, Շունը դռանը պպզեց, Ուլիկը, Իշուկը կտուր բարձրացան: \nԱսեղն սկսեց ծակծկել չարչու կողերը: \nԿատուն ճանկռոտեց ոտները, Իշուկը, Ուլիկը վազվզեցին և դղրդացրին կտուրը:",
    "Չարչփն խիստ վախեցավ, ելավ որ ճրագ անի՝ Աքլորը թևերը թափահարեց, վազեց որ դռնից փախչի՝ Կոպալը կոպալտեց, եկավ որ թոնիրը մտնի՝ Կատուն ճանկռտեց: \nԽեղճի ճարը կտրվեց, վեր կացավ ու մի քանի կոպալ ուտելով, լեղապատառ դռնիցը դուրս փախավ: \nԴռանը Շունը կծեց, կտուրից Ուլիկն ու Իշուկը կանչեցին.\n— Բռնեցե՛ք, հա՛, բռնեցե՛ք:",
    "Չարչին փախավ: \nԷ՜ն փախչելն է, որ փախչում է:",
    "Կատուն մտավ, հավանոցից Հավին դուրս բերավ, Աքլորը նստեց Իշուկի վրա, Հավը իր առաջը նստեցրեց, Կոպալի գլխին խփեց Ասեղը և դրեց իր ուսին:",
    "Մյուս ընկերները՝ Կատուն, Շունը, Ուլիկը շրջապատեցին Իշուկին և այնպես մլավելով, հաչելով, մկկալով և զռալով, ծուղ-րու-ղո՛ւ կանչելով, լուսաբացին գյուղ մտան:",
    "Աքլորը Իշուկի վրայից թռավ կտուրը և հպարտ-հպարտ երգեց.\n— Ծուղ-րու-ղու-ղու...Աքլորն եմ,Մի հավ ունեմ՝ տունն է,Մի հավ ունեմ՝ բունն է,Մինն էլ տարել էր չարչին,Դուռ ու դրկից ժողովեցի,Մութ գիշերով գնացի,Չարչուն տան մեջ պատժեցի,Վառոս տարել էր գերի,Գնացի ու ետ բերի.Ծուղ-րու-ղու-ղո՛ւ... \nԹագվորն եմ,Ծուղ-րու-ղու-ղո՛ւ... \nԱքլորն եմ:",
    "ՃՌԻԿԸ\n1\nԹռչկոտում էր Ճռիկը, թռչկոտում էր ծաղկից ծաղիկ, խոտից խոտ ու ճռի՛կ, ճռի՛կ, ճռճռում:",
    "Անմեղ աղջիկ էր,\nԾաղկի փնջիկ էր,\nՍիրտն էր խոսում,\nԵրգ էր ասում:",
    "Մի օր Ճռիկը մի արծաթ շահանոց գտավ ու ճռի՛կ ճռի՛կ, ճըռճըռաց:",
    "(Օ՜յ, օ՜յ, օ՜յ, էս ի՛նչ բախտ է, էս ի՛նչ գանձ է, էս փողով ես ի՞նչ գնեմ: \nԿապուտակ ձի առնեմ, հեծնեմ թռչեմ: \nՉէ՜, չէ՜, ինչպե՞ս ջրեմ, ինչպե՞ս կերակրեմ: \nԳորգ առնեմ, տակս փռեմ: \nՉէ՜, չէ՜, ինչպե՞ս մաքրեմ, ինչպե՞ս թափ տամ: \nՉէ, լավն էն է՝ կարմիր ժապավեն առնեմ, — ասավ Ճռիկն ու ժապավեն առավ: \nԱռավ, կապեց կարմիր ժապավենը, զուգվեց-զարդարվեց, նստեց տան շեմքին, իրեն ցույց տվեց:",
    "2\nԵկավ Եզիկը, տեսավ ճռիկին,— Բարև, քեզ, ճռիկ,Նազելի աղջիկ,Եկ ընկերանանք,Ընկերներ դառնանք:\nԵս Եզիկն եմ, հեզիկն եմ,Պեծիկ, մեծիկ մազիկն եմ:\nՃռիկն ասավ.— Ես էլ Ճռիկն եմ...Սիրուն աղջիկ եմ,Վարդի փնջիկ եմՈսկեզօծ մազիկ,Կարապի վզիկ,Մի բուռ կրակ եմ,Մութ տան ճրագ եմ,Իմ սիրտն է խոսում,Ես երգ եմ ասում:\nՄի վրաս նայի՝Գտա մի շահի,Ժապավեն առաՈւ պեծիկ դառա:\nՆա է ընկերս, ով երգել գիտե:\nԵզիկը երգեց բառաչելով.— Մո՛ւ, մո՛ւ, մո՛ւ...Ես Եզիկն եմ, հեզիկն եմ,Պեծիկ-մեծիկ մազիկն եմ:\n(Է, լա՜վ, լա՜վ:\nԵզիկ, հեզիկ,Պեծիկ-մեծիկ,Գնա՜, մի բան չե՜ս,Հերի՜ք բառաչես:",
    "3\nԵզիկը գնաց, Իշուկը եկավ:\nԵկավ ու ասավ.— Բարև քեզ, Ճռիկ,Նազելի աղջիկ,Եկ ընկերանանք,Ընկերներ դառնանք:\nԵս Իշուկն եմ,Չոշ-չոշուկն եմ,Ձենս քնքուշ, երգս անուշ:\nՃռիկն ասավ.— Ես էլ Ճռիկն եմ,Սիրուն աղջիկ եմ,Վարդի փնջիկ եմ,Ոսկեզօծ մազիկ,Կարապի վզիկ,Մի բուռ կրակ եմ,Մութ տան ճրագ եմ,Իմ սիրտն է խոսում,Ես երգ եմ ասում:\nՄի վրաս նայի,Գտա մի շահի,Ժապավեն առաՈւ պեծիկ դառա,Նա է ընկերս, ով երգել գիտե:\nԻշուկը երգեց խռանչելով.— Ես Իշուկն եմ,Չոշ-չոշուկն եմ,Ձենս քնքուշ,Երգս անուշ...(Է, լա՜վ, լա՜վ, Իշուկ,Ձենդ պահի քեզ,Դու էլ մի բան չես,Հերիք խռանչես:",
    "4\nԻշուկը գնաց, Փիսիկը եկավ.Եկավ ու ասավ.— Բարև քեզ, Ճռի՜կ,Նազելի աղջիկ,Եկ ընկերանանք,Ընկերներ դառնանք:\nԵս մլավան Փիսիկն եմ,Խուճուճ-մուճուճ մազիկն եմ,Աղաների մուշտակն եմ,Խանումների չուստակն եմ:\nՃռիկն ասավ.— Ես էլ Ճռիկն եմ,Սիրուն աղջիկ եմ,Վարդի փնջիկ եմ,Ոսկեզօծ մազիկ,Կարապի վզիկ,Մի բուռ կրակ եմ,Մութ տան ճրագ եմ:\nԻմ սիրտն է խոսում,Ես երգ եմ ասում:\nՄի վրաս նայի,Գտա մի շահի,Ժապավեն առաՈւ պեծիկ դառա:\nՆա է ընկերս՝ ով երգել գիտե:\nՓիսիկը երգեց մլավելով.( Ես մռմռան Փիսիկն եմ,Խուճուճ-մուճուճ մազիկն եմ...(Է՜ լա՜վ, լա՜վ, Փիսիկ,Դու լավը՝ լավն ես,Բայց լավ կանես,Որ չմլավես:",
    "5\nՓիսիկը գնաց, Մկնիկը եկավ:\nՄկնիկը եկավ, բեղերը սրածՈւ վերև ծռած,Մուշտակը հագին,Ոլորած ագին,Աչք է ման ածում,Պռոշը կծում:\nԵկավ ու տեսավ.— Բարև՜, պայծառիկ,Ճըռճըռան Ճռիկ,Աղու — աղունակ,Ծիտ ու ծիծեռնակ,Նազանի աղջիկ,Ալ վարդի փնջիկ,Եկ ընկերանանք,Ընկերներ դառնանք:\nԵս Մկնիկն եմ, Մկնիկն եմ,Դաշտի ոսկի ձկնիկն եմ:\nՃռիկն ասավ.( Ես էլ Ճռիկն եմ,Սիրուն աղջիկ եմ,Վարդի փնջիկ եմ,Ոսկեզօծ մազիկ,Կարապի վզիկ,Մի բուռ կրակ եմ,Մութ տան ճրագ եմ,Իմ սիրտն է խոսում,Ես երգ եմ ասում:\nՄի վրաս նայի,Գտա մի շահի,Ժապավեն առաՈւ պեծիկ դառա:\nՆա է ընկերս, ով երգել գիտե:\nՄկնիկը երգեց ծըվծըվալով.— Ես Մկնիկն եմ, Մկնիկն եմ,Դաշտի շեկլիկ ձկնիկն եմ...(Է, լա՜վ, լա՜վ, Մկնիկ,Դու լավ ես երգում,Ձենդ լսեցի,Քեզ շատ սիրեցի:\nԵկ ընկերանանք,Ընկերներ դառնանք:",
    "6\nՃռիկի բախտը չբերեց. ճիշտ է, Մկնիկը լավ էր երգում, բայց տանը չէր մնում, որ երգեր, Ճռիկը լսեր:",
    "Շարունակ դուրսն էր, ինչ որ գտնում էր մենակ էր՝ ուտում: \nՄի անգամ Մկնիկը տուն եկավ, տեսավ, որ Ճռիկի ընկերուհիները հյուր են եկել: \nՇատ քաղցած էր, դեսուդեն ընկավ, որ մի բան ճանկի. բարձրացավ կճուճի վրա ու ընկավ տաք սպասի մեջ: \nԸնկավ ու մեռավ: \nճռիկը քիչ մնաց խելագարվի: \nՆստեց ու լաց եղավ ընկերոջ համար.\n— Ի՞նչ եմ անում ոսկի մազիկ,Ոսկի մազիկ, երկար վզիկ:\nԹող ես շաղվեմ հում կաթի պես,Սիրտս սև է սև սաթի պես,Դարդս ծով է, ճռիկ-ճռիկ:\nԱ՛խ, Մուկիկ ջան, վաղամեռիկ,Ձենդ անուշ, մազդ խուճուճ,Անտեր մնա էս խոր կճուճ,Որ քեզ չաներ ճստիկվստիկ,Ա՜յ իմ ընկեր, պստիկ-մստիկ:",
    "Ու մինչև այսօր ճռիկը ճռռալով լալիս է իր ընկեր Մուկիկի մահը:",
    "ԾԻՏԸ\nԾառի տակին պտեղ անելիս Ծտի ոտը փուշ մտավ: \nՆա լաց լինելով եկավ, պառավին. ասաց.\n— Նանի՜ ջան, նանի՜, ոտս փուշ է մտել, եկ փուշը հանի: \nԳնամ կոլ անեմ, կոմբոլ անեմ, գլուխս պահեմ, մորս մինուճարն եմ:",
    "Պառավը խղճաց Ծտին, փուշը ոտից հանեց, ճամփու դըրեց:",
    "Ծիտը գնաց կոլ արավ, կոմբոլ արավ, նորից եկավ պառավի մոտ, ճտվտալով ասաց.\n— Փշիկս տո՜ւր, փշիկս:",
    "( Փշիկդ գցեցի, թոնիր վառեցի...\n( Կամ փշիկ, կամ լոշիկս,— ասաց Ծիտը:",
    "Պառավը մի լոշ հաց բերեց տվեց Ծտին: \nԾիտը լոշը վերցընելով գնաց:",
    "Մի տեղ Ծիտը տեսավ, որ հովիվը ծառի տակ նստած կաթ է խմում՝ առանց հացի:",
    "— Ծ՜իվ, ծի՜վ, ծի՜վ, ա՜յ հովիվ, ինչո՞ւ կաթդ անհաց ես ուտում, առ այս հացը բրդիր կաթի մեջ և կեր: \nԵս գնամ կոլ անեմ, կոմբոլ անեմ, գլուխս պահեմ, — ասաց Ծիտն ու թը՛ռ, թռավ:",
    "Մի քիչ անց՝ Ծիտը նորից եկավ հովվի մոտ ծտվտալով ծի՛վ, ծի՛վ, ծի՛վ, ասաց հովվին.\n— Լոշիկս տո՜ւր, լոշիկս:",
    "— Լոշիկդ կերա:",
    "— Կամ լոշիկս, կամ գառնիկս:",
    "Հովիվն իր հոտից մի գառ տվեց Ծտին: \nԾիտը վերցրեց գառը և թռավ: \nԹռավ իջավ մի տան կտրան: \nՏանտերը իր որդու հարսանիքն էր անում, բայց աղքատ էր. դրա համարէլ հարսանիքին մսացու չուներ: \nԾիտը խղճաց և ծլվլոցով ասաց...\n— Առ այս գառը, ա՜յ մարդ, հարսանիքիդ մսացու արա. դա էլ ծտիս նվերը՝ հարսիկին: \nԵս գնամ կոլ անեմ կոմբոլ անեմ, գլուխս պահեմ: \nԱսաց ու ինքը թը՛ռ, թռավ, գնաց, գառը մսացու մնաց:",
    "Հարսանիքի երկրորդ օրը Ծիտը եկավ տանտիրոջ դուռը կտրեց: \nԾի՛վ, ծի՛վ, ծի՛վ:",
    "— Գառնիկս տո՜ւր, գառնիկս:",
    "— Մորթեցինք, կերանք:",
    "— Կամ գառնիկս, կամ հարսիկս...\nՏանտիրոջ ճարը որ կտրվեց, վերցրեց հարսին տվեց Ծտին: \nԾիտն էլ առավ նորահարսին իր թևերի վրա և թռավ:",
    "Շատ թռավ, քիչ թռավ, շատն ու քիչը ո՞վ գիտե, վերջն իջավ մի աշուղի մոտ՝ սազն ածելիս: \nԾի՛վ, ծի՛վ, ծի՛վ...\n— Աշուղ ախպեր, առ հարսիկս քեզ: \nԵս գնամ կոլ անեմ, կոմբոլ անեմ, գլուխս պահեմ:",
    "Երկրորդ օրը Ծիտը եկավ աշուղի մոտ և ծլվլալով ասաց.\n— Ծի՛վ, ծի՛վ, ծի՛վ, հարսիկս տո՜ւր, հարսիկս, հարսիկըս տո՜ւր, հարսիկս...\n— Տերն եկավ հարսիկին տարավ:",
    "— Կամ հարսիկս, կամ սազիկս, կամ հարսիկս, կամ սագիկս...\nԱշուղը սազը տվեց Ծտին: \nԾիտն առավ սազը, կախեց իր վզից և այն օրից մինչև հիմա անվերջ սազն ածելով երգում է.\nՓշիկը տվի՝ լոշիկ առա,Լոշիկը տվի՝ գառնիկը առա,Գառնիկը տվի՝ հարսիկը առա,Հարսիկը տվի՝ սազիկը առա,Ծիվ, ծիվ, սազիկը առաՈւ աշուղ դառա:",
    "ՈՒԽՏԱՎՈՐ ԱԳՌԱՎՆ ՈԻ ԱՔԼՈՐԸ\nՕրերից մի օր Ագռավն ու Աքլորը խոսքը մեկ արին, որ ուխտ գնան: \nՆրանք իրենց խոսքի տերն էին, ինչպես ասին, էնպես էլ արին. վեր կացան, ճամփա ընկան ու գնացին: \nՇատ գնացին, քիչ գնացին, շատ ու քիչը ո՞վ գիտե, ես էլ հետները չէի, որ իմանայի, գնացին, գնացին, մին էլ, ըհը՜, Աղվեսը:",
    "— Էս ի՞նչ բան է, — ասում է Աղվեսը, — դաշտում՝ Աքլո՞ր, հետն էլ Ագռա՞վ: \nԷս երա՞զ է, թե աչքիս է երևում: \nԲայց ինչպե՞ս անեմ, որ բռնեմ:",
    "Գլուխը կախեց, տխուր-տրտում գնում էր ու բարձր-բարձր խոսում, էնպես որ՝ ուխտավորները լսեցին:",
    "( Ա՛խ, մեկի աչքը դուրս գա լավ է, քան թե անունը: \nՄեր աղվեսների անունը վատ է դուրս եկել: \nԵս էսքան բարի աղվես լինեմ, կյանքիս մեջ ծիտն ի՛նչ է՝ ծտի էլ ձեռք տված չլինեմ ու էսպես վատ անուն ունենա՞մ: \nՇատ էլ՝ շատ աղվեսներ անպիտան են եղել, ինձ ի՞նչ, ես ի՞նչ մեղավոր եմ: \nԲա մեղքը չե՞մ, որ ինձ էսքան հալածում են, ոչ ոք չի ուզում ինձ ընկեր դառնալ. մի տես էն ջուխտը ինչպես անուշ-անուշ իրար հետ զրուցում են, երնեկ թե իմանայի՝ ուր են գնում, ընկեր դառնայինք, ջան ասեինք, ջան լսեինք: \nԸնկեր էլ չդառնայի, էդ բախտը ինձ՝ մեղավորիս ո՞վ է տվել, նրանց ծառան լինեի, ջուր ուզեին՝ ջուր բերեի, կուտ ուզեին՝ կուտ բերեի, հիվանդանային՝ պահեի, պահպանեի, գիշերները անուշ քունս կտրեի, պահապան կանգնեի, մի իմանային, որ աշխարհումս աղվես էլ կա, աղվես էլ:",
    "Էսպես էր ասում ու ոտը կախ գցած, աչքի տակով նայելով՝ կամաց-կամաց գնում էր:",
    "— Էս ի՛նչ բարի Աղվես է,(ասում է Ագռավը:",
    "— Էս ի՛նչ բարի Աղվես է, եկ կանչենք,— ասում է Աքլորը:",
    "( Պարոն Աղվես, պարոն Աղվես, կաց, կաց, գանք հաս նենք:",
    "— Է՜, թե որ չեք վախենում, համեցեք:",
    "Որ եկան հասան, Աղվեսը հարցրեց.\n— Ո՞ւր եք գնում էդպես ջուխտ:",
    "— Տա մուրազդ, հեռու ուխտ:",
    "(Էս ի՞նչ բան է, ախր ես էլ եմ գնում, էս ինչ լավ պատահեցինք:",
    "Պարոն Աղվեսը բաց արավ իր անուշ, մեղուշ լեզուն ու սկսեց դեսից դենից խոսել: \nԳովեց Ագռավին, գովեց Աքլորին ու հետն էլ մտածում էր, ինչպես անի, որ երկուսին էլ միանգամից բռնի. թե մոտենա Ագռավին բռնի, Աքլորը կփախչի, թե Աքլորին բռնի, Ագռավը կթռչի: \nԷսպես խոսք մեջ գցելով, սրան, նրան գովելով, բերեց իր բնի բերանին կանգնեցրեց ու էսպես սկսեց.\n— Ագռավ ազի, անհաղթ Աքլոր, խոսք չկա, որ մենք ազիզ եղբայրներ ենք, ես էլ եմ անկեղծ, դու էլ եք անկեղծ: \nԻնձանից թեև ձեզ խրատ չի հասնի, բայց էլի, ասում է՝ «Մի խելքը լավ է, բայց երկու խելքը լավ է ու լավ»: \nԵս քանի որ ձեր եղբայրն եմ, չեմ ուզում ձեզ մի փորձանք պատահի: \nԱ՛յ ասեմ, որ որսորդը բազեներով որսի գա, ձեզ երկուսիդ էլ կբռնի, ես կփախչեմ, կազատվեմ. թե որ որսորդը շուն ունենա հետը, դո՜ւք կազատվեք, ես կբռնվեմ: \nԱ՜յ ձեզ մի լավ բան ասեմ, եկեք գետնի տակով գնանք, ա՜յ ճամփա, — ցույց տվեց իր բունը: \n— Այնտեղ ոչ բազե կա, ոչ շուն:",
    "( Լավ ես ասում, պարոն Աղվես, — ասում է Ագռավը:",
    "— Լավ ես ասում, պարոն Աղվես, — ասում է Աքլորը:",
    "Աղվեսն էդ ուխտավորներին տարավ իր բունը:",
    "— Էս ի՛նչ մութն է, ճամփեն չեմ տեսնում, պարոն Աղվես:",
    "— Ջիվան Աքլոր, անհաղթ Աքլոր, եկ մեղքերդ խոստովանի, աչքերդ լույս կտան, ճամփեն կգտնես:",
    "— Ես մեղք չունեմ:",
    "— Ի՞նչ Աքլոր ես, որ մեղք չունես, էլ ինչո՞ւ ես ուխտ գնում. որ մեղքդ ասեմ, քեզ ուտե՞մ, մարսե՞մ:",
    "— Լավ, բայց ես մեղք չունեմ:",
    "— Դե լսիր: \nԿեսգիշերին, մեջ գիշերին որ վեր ես կենում ու խելքիցդ դուրս կանչում ես՝ ծուղրուղո՛ւ հա ծուղրուղո՛ւ, դու էլ գիտես՝ մի մեծ բանի վրա ես, քո ձենը քո ականջը բա չի՞ ընկնում: \nՉես թողնում, որ խեղճ ու կրակ բանվոր մարդիկ մի կուշտ քնեն. բա մեծ մեղք չի՞, դեռ լույսը չբացված, դեռ արևը չծագած, տո՜ բաց բերան, նրանց քնահարամ ես անում: \nՀլա դա գնա ու գա, բա որ ձմեռն էլ բուք-բորանի ես տալիս քարավաններին, սառեցնում թողնում. դա որ մահացու մեղք է: \nԴե, էն է էլի լույսը որ բացվի, մարդ կիմանա, որ լույս է, վեր կկենա, կգնա իր գործին, էլ քո ծուղրուղուն ինչի՞ս է հարկավոր, — ասաց ու գլուխը մարմնից կիսեց:",
    "— Հիմի դու արի, իմաստուն Ագռավ, արի ու մեղքերդ խոստովանի:",
    "— Ես, ես, պարոն Աղվես, — կռռաց Ագռավը,— Աքլորի պես հո մեղք չունեմ. իրիկունը շուտ եմ քնում, կեսգիշերին, մեջ չեմ կանչում, բանվորների քունը չեմ կտրում, քարավան չեմ սառեցնում, բուք-բորանի բերան չեմ տալիս:",
    "— Ի՛նչ, տո՜ չարագուշակ, սևասիրտ, սևաշոր Ագռավ, որ մեղքդ ասեմ, քեզ ուտե՞մ մարսե՞մ:",
    "( Լավ:",
    "— Լավ օրի մնաս, Աքլորի մոտ գնաս: \nԴեհ լսիր, ասեմ. ամառը լծած եզան վզին որ վերք է բացվում, տերը բաց է թողնում եզանը, մի երկու շաբաթ արածի, վերքը սազացնի: \nԲայց դու, անխիղճ Ագռավ, ամառվա էն շոգին, վեր ես գալիս անլեզու, անբերան, վիրավոր անասունի վերքին, հա՜ պտխորում ես, հա՜ վերքը կտցում, հա՜ խորացնում: \nԽեղճը պոչով է անում, վեր չես գալիս, գլխով է անում՝ վեր չես գալիս, վերքը խորացնում ես, հա՜ խորացնում. վերքն էլ որդնոտում, խեղճ եզանը տալիս սպանում է: \nՏեսա՞ր ինչ ծանր մեղքի տեր ես, — էսպես ասավ ու Ագռավին էլ Աքլորի օրին գցեց ու սկսեց թռչկոտել, հետն էլ երգել.\n— Ագռավիկ սևամազիկ,Աքլորիկ երկար վզիկ,Բարակ ճամփով եկաք ջուխտ,Բողազավանք եկաք ուխտ:\nԱ՜խ, ի՛նչ էիք, ի՛նչ չէիք,Մի ջուխտ էիք, քիչ էիք.Ջուխտիդ մեղքը իմ վզին,Հասաք դուք ձեր մուրազին:\nԴեհ թռե՜ք, թռե՜ք, թռցնեմ,Բողազավանք հասցնեմ:",
    "ՊՈԻՃՈԻՐ ՄԿՆԻԿԸ\nՊուճուր մկնիկն ասում է Մեծ մկանը՝ խմորը ես անեմ. մեծն ասում է՝ ո՜չ, ես անեմ: \nՎերջապես Պուճուր մկնիկը զոռում է, խմորն ինքն է անում, բայց ձեռները կոտրատվում՝ մնում են խմորում: \nԱյդ դժբախտությունը տեսնելով՝ Մեծ մուկը սրտապատառ դուրս է վազում, ձեռները խաչում և սկսում է լաց լինել:",
    "Մի Ծիտ, լսելով Մկան լացը, ուզեց իմանալ, թե ինչու է լալիս:",
    "— Ա՛յ Մուկ,— հարցրեց Ծիտը, — ինչո՞ւ ես ձեռներդ խաչել և աղիողորմ լաց լինում:",
    "— Բա չե՞ս ասիլ, ա՜յ Ծիտիկ, — պատասխանում է Մուկը,\n— Պուճուր մուկիկը խմորն անելիս ձեռները կոտրեց:",
    "Ծիտը շատ ցավեց, շատ ափսոսեց և սաստիկ ցավից նրա մի աչքը խփվեց, կուրացավ:",
    "Ծտին պատահեց մի Արտուտիկ և հարցրեց.\n— Ծիտիկ, աչքդ ինչո՞ւ է փակվել:",
    "— Բա չե՞ս ասիլ, Արտուտիկ, Պուճուր մուկիկ, Մեծ մուկիկ, Պուճուր մուկիկի ձեռները խմորումն են մնացել…Աչքախուփիկ Ծիտիկն եմ:",
    "Արտուտիկի թևերն իսկույն կոտրվեցին: \nՆա տխուր-տրտում մի թփի տակ ընկած Պուճուր մուկիկի մահն էր սգում:",
    "— Ինչո՞ւ ես լալիս, Արտուտիկ, — հարցրեց նրան Ագռավը:",
    "— Բա չե՞ս ասիլ, Ագռա՜վ ազի, Պուճուր մուկիկ, Մեծ մուկիկ, Պուճուր մուկիկի ձեռները մնացել են խմորում: \nԱչքխփուկ Ծիտիկն եմ, թևիկ-մևիկ Արտուտն եմ:",
    "Ագռավը հենց որ լսեց Պուճուր մկան դժբախտությանը, իր փետուրները թափեց և տխուր-տրտում մի ծառի վրա նստեց, ղա՛-ղո՛ւ անելով Պուճուր մկնիկի մահը սգաց:",
    "— Ասա ինձ, Ագռա՜վ — հարցրեց Ծառը, — պատճառն ի՞նչ է, որ դու փետուրներդ թափել ես և այդպես ցավալի կռավում ես:",
    "— Բա չե՞ս ասիլ Ծառիկ, Պուճուր մուկիկ, Մեծ մուկիկ, Պուճուր մուկիկի ձեռները մնացել են խմորում, աչքախփուկ Ծիտիկն եմ, թևիկ-մևիկ Արտուտն եմ, բմբլափետիկ Ագռավն եմ:",
    "Ծառը հենց որ լսեց Պուճուր մկան դժբախտությունը, իսկույն ճղակոտոր եղավ: \nՆրա ճյուղերը թափվեցին այն քարի վրա, որն ընկած էր ծառի տակ:",
    "— Ա՜յ Ծառ, քեզ ի՞նչ պատահեց, որ հանկարծ ճղակոտոր եղար, — հարցրեց Քարը:",
    "— Բա չե՞ս ասիլ, — պատասխանեց Ծառը, — Պուճուր մուկիկ, Մեծ մուկիկ, Պուճուր մուկիկի ձեռները մնացել են խմորում: \nԱչքախփուկ Ծիտիկն եմ, թևիկ-մևիկ Արտուտն եմ, բմբլափետիկ Ագռավն եմ, ճղակոտոր Ծառիկն եմ:",
    "Քարն իր տեղից թոլ եղավ, գնաց ընկավ Ծովը: \nԾովը ուզեց իմանալ Քարի տեղից շարժվելու պատճառը:",
    "— Ինչո՞ւ թոլ եղար քո տեղից, ա՜յ Քար:",
    "— Բա չե՞ս ասիլ, — պասասխանեց Քարը, — ես որ թոլ չլինեմ, ո՞վ լինի: \nՊուճուր մուկիկ, Մեծ մուկիկ, Պուճուր մուկիկի ձեռները մնացել են խմորում: \nԱչքախուփիկ Ծիտիկն եմ, թևիկ-մևիկ Արտուտն եմ, բմբլափետիկ Ագռավն եմ, ճղակոտոր Ծառիկն եմ, թոլիկ-մոլիկ Քարիկն եմ: \nԾովը ցավից իսկույն արյուն կտրավ: \nՄի աղջիկ կոտը գլխին դրած աղբը բերեց Ծովը թափելու: \nՏեսնելով, որ Ծովն արյուն է դառել, խղճահարվեց, ուզեց պատճառն իմանալ:",
    "( Ա՜յ Ծով, քեզ ի՞նչ պատահեց, որ արյուն կտրար:",
    "— Բա չե՞ս ասիլ, սիրուն աղջիկ, Պուճուր մուկիկ, Մեծ մուկիկ, Պուճուր մուկիկի ձեռները մնացել են խմորում: \nԱչքախփուկ Ծիտիկն եմ, թևիկ-մևիկ Արտուտն եմ, բմբլափետիկ Ագռավն եմ, ճղակոտոր Ծառիկն եմ, թոլիկ-մոլիկ Քարիկն եմ, արնակոլոլ Ծովիկն եմ:",
    "Լսելով Պուճուր մուկիկին հասած դժբախտությունը, աղջիկը սաստիկ ցավ զգաց, այնպես որ աղբով կոտը կպավ նրա գլխին: \nՆա լացուկոծով, կոտը գլխին, վերադարձավ տուն:",
    "Տատը, որ ջահրա էր մանում, հարցրեց.\n— Ա՜յ աղջի, ինչո՞ւ ես լալիս, ինչպե՞ս պատահեց որ աղբի կոտը գլխիդ կպավ, մնաց:",
    "— Բա չե՞ս ասիլ, տատի, — սկսեց աղջիկը, — ինչ մեծ դժբախտություն է պատահել: \nՊուճուր մուկիկ, Մեծ մուկիկ, Պուճուր մուկիկի ձեռները մնացել են խմորում: \nԱչքախփուկ Ծիտիկն եմ, թևիկ-մևիկ Արտուտն եմ, բմբլափետիկ Ագռավն եմ, ճղակոտոր Ծառիկն եմ, թոլիկ-մոլիկ Քարիկն եմ, արնակոլոլ Ծովիկն եմ, կոտը գլխիս աղջիկն եմ:",
    "Ջահրեն կպավ պառավի կողից: \nՊառավը լաց լինելով գնաց տերտերի մոտ:",
    "— Բա չե՞ս ասիլ, տեր հա՜յր, — լաց լինելով պատմեց պառավը, — էսպես մի մեծ փորձանք: \nՊուճուր մուկիկ, Մեծ մուկիկ, Պուճուր մուկիկը ձեռները թողել է խմորում: \nԱչքախփուկ Ծիտիկն եմ, թևիկ-մևիկ Արտուտն եմ, բմբլափետիկ Ագռավն եմ, ճղակոտոր Ծառիկն եմ, արնակոլոլ Ծովիկն եմ, կոտը գլխիս աղջիկն եմ, ջահրեն կողքիս պառավիկն եմ:",
    "Տերտերը մեջքը տված դռան՝ լսում էր պառավին և հանկարծ զգաց, որ դուռն էլ իր մեջքին է կպել և պոկ չի գալիս:",
    "Գյուղացիները հավաքվեցին տո՜ւր, հա տո՜ւր տերտերին, որ դուռը մեջքից պոկվի:\nԱյդպես էլ լինում է: \nԴուռը տերտերի մեջքից է պոկվում, ջահրեն պառավի կողից, կոտն աղջկա գլխից, Ծովը նորից պարզվում, ջուր է դառնում, Քարը գլորվում է իր նախկին տեղը, Ծառի ճյուղերը նորից բուսնում են: \nԱգռավին նոր-նոր փետուրներ են գալիս, Արտուտը թևերի տեր է դառնում, Ծտի աչքը բացվում է, Պուճուր մկնիկն էլ իր ձեռները ետ է ստանում:",
    "ՓԸՇԿՈ ՆՌՆՈՆ\nՄի տղա իր հորից ժառանգություն ստացավ մի կատու: \nԿատուն դրեց թևի տակն ու գնաց:",
    "Գնաց մտավ մի էնպիսի գյուղ, որ իսկի կատու տեսած չէին: \nԳնաց ու մի տուն հյուր եղավ:",
    "Տանեցիք, որ կատվին տեսան, սաստիկ վախեցան, ամեն մեկը մի փայտ քաշեց ու կանգնեց, բան է՝ թե կատուն իրենց վրա հարձակվի, պաշտպանվեն:",
    "— Ա՜յ մարդիկ, — ասավ կատվատերը, — չտե՞ս եք, ի՜նչ է, սա հո մարդակեր չէ, որ փայտերը քաշել կանգնել եք, սա ձեզ վնաս չի տա, սա մկների թշնամին է:",
    "Կատուն չեղած տեղը մուկ շատ կլինի: \nՄկները որ իրենց բներից դուրս եկան, տերը կատվին բաց թողեց: \nԾըզծըվոցն ընկավ մկների մեջ:",
    "Լուրը հասավ գյուղամեջ թե՝ հա՛յ, հա՜րայ, եկեք, չտեսած բանը տեսեք:",
    "Գյուղացիք հավաքվեցին էդ տղի գլխին:",
    "— Գազանի անունն ի՞նչ է, — ասին:",
    "— Փշկո-Նռնո է, — պատասխանեց տերը:",
    "(Ինչ էլ որ լինի, մեր անձի շապիկներն էլ կծախենք ու Փշկո-Նռնոն կառնենք, — ասին գյուղացիք ու երկու հարյուր ոսկի տվին կատուն առան:",
    "Կատվին փոխնեփոխ օրական մի տուն հյուր էին տանում:",
    "Էլ ի՛նչ պատիվ, էլ ի՛նչ գառ ու ոչխար մորթել, ի՛նչ սեր ու սերուցք ուտեցնել, կատվի պատիվն եղել էր շահի պատիվը:",
    "Մի օր էլ մի աղքատ պառավ կատվին տուն տարավ: \nՊառավի ունեցած չունեցածը մի աքլոր էր: \nՆա մորթեց իր աքլորը, կարմրցրեց, միայն մի պատառ տվեց իր հիվանդ թոռիձեռքը, կուժը դրեց ուսին ու գնաց ջրի: \nԿատուն մի քանի անգամ ման եկավ երեխի շուրջը, ձեռքերը ճանկռոտեց, արյունի մեջ կորցրեց, մսի կտորը խլեց, փախցրեց: \nԵրեխան ղժվժոցը դրեց, արյունլվա ձեռները քսեց երեսին, քիթ ու մռութն արյունոտեց:",
    "Երբ պառավը ջրից ետ եկավ, տեսավ որ երեխեն արյունի մեջ կորած՝ գետնի վրա թավալ է տալիս, ոտները գետնին է խփում ու ղժվժում: \nԿատուն էլ ուռած, փքված պոչը մանգաղ է արել, մլավում է, մըռմըռում ու երեխի չորս կողմը ման է գալիս:",
    "Պառավը կուժն ուսից տվեց գետին ու լեղապատառ իրեն գցեց գյուղամեջ, հավար տվեց.\n— Օգնեցե՛ք, Փշկո-Նռնոն կատաղել է, մարդ է ուտում:",
    "Գյուղացիք, որը թրով, որը թվանքով, որը բրով, որը սրով, վազեցին պառավի կտուրը: \nՔար ու գնդակ էր, որ թափեցին երդիկից: \nՀետո երդիկ ու դուռ ծածկեցին, գնացին, որչլինի թե կատուն դուրս գա գյուղը քանդի:",
    "Մի ժամանակ որ էդպես մնաց, եկան դուռը բաց արին, տեսան, որ Փշկո-Նռնոն մտել է թոնիրը:",
    "Է՛, ո՜վ բռնի Փշկո-Նռնոյին, ո՜վ չբռնի. ասին՝ որ տանուտերը բռնի:",
    "Տանուտերն իր վերարկուն փռեց թոնրի վրա, կռացավ, ձեռքը տարավ ու կատվին բռնեց: \nԲռնեց ու ձեն տվեց.\n— Ձիս բերե՛ք, ձիս բերե՛ք: \nԴուք էլ՝ տունը մի մարդ, ձի հեծեք:",
    "Տանուտերը հեծավ իր ձին, կատվին դրեց գոգը ու ձին քշեց: \nՁիավորներն ընկան նրա հետևից, գնացին, Սև ջրի կամուրջի վրա կանգ առան: \nՏանուտերը շպրտեց կատվին դեպի ջուրը: \nԿատուն ճանկերը գցեց ու կախ ընկավ ձիու թամքից: \nՁին ֆռֆռաց, թռչկոտեց, հետի ոտքերի վրա ծառս ելավ, ետ գնալով հո՛փ, ընկավ գետը: \nՁիավորները երբ տեսան, որ տանուտերը մնաց ջրի մեջ, և Փշկո-Նռնոն գետից դուրս եկավ ձիու թամքին նստած, փախան: \nՁենը ընկավ գեղեգեղ.\n— Փախե՛ք, հա գիտի՝ փախե՛ք, վայ գիտի՝ փախե՛ք, Փշկո-Նռնոն առաջ ոտավոր էր, հիմի ձիավոր է դառել, փախե՛ք, որ պրծնեք, եկավ հա՛, եկավ:",
    "Որտեղ լուրը հասավ, էնտեղ փախեփախն ը՛նկավ: \nՓշկո-Նռնոն յո՛թը գյուղ ավերեց: \nՏակի ձին շատ վազելուց ընկավ, տրաքեց: \nԻնքը ելավ ծառի գլուխը, նստեց էնտեղ: \nԽաբարը գնաց թե՝ ի՛նչ եք անում, Փշկո-Նռնոն ելել է ծառի գլուխը, դիտակը դրել է աչքին, ինչքան աչքը կտրի, էնքան տեղ պետք է ավերի: \nԴեհ փախեք, որ պրծնեք:",
    "Ամբողջ գավառում մարդ չմնաց, որ չփախչեր:",
    "Այսպես Փշկո-Նռնոն մի ամբողջ գավառ ավերեց:",
    "ԿՌՈԻՆԿՆ ՈԻ ԱՂՎԵՍԸ\n1\nԱղվեսն ու Կռունկը ընկերացան: \nԿռունկը բույն շինեց, ձու ածեց, թուխս նստեց, ձագ հանեց: \nԱղվեսն էլ ձագեր ունեցավ, մայր դարձավ: \nՄի օր Կռունկը դուրս գնաց ձագերի համար կերակուր բերելու, տնպահ Աղվեսը բռնեց Կռունկի ձագերից մեկին, կոլորեց, վիզը ոլորեց, անուշ արավ: \nՏուն եկավ Կռունկը և ի՞նչ տեսնի... \nԱղվեսը լալիս է, իրեն քրքրում ու ասում.\n— Կռունկ քուրիկ, էսպես էլ անբախտությո՛ւն...\n— Ի՞նչ անբախտություն, ի՞նչ է պատահել, Աղվես քուրիկ:",
    "— Բա չես ասի, մեր բալիկը չկա ու չկա: \nԷնքա՜ն ման եկա, էնքա՜ն ման եկա, չկա ու չկա:",
    "(Ո՞ր Բալիկը:",
    "— Մեր բալիկը:",
    "— Մեր ո՞ր բալիկը:",
    "— Նա՜, նա՜,\nԱչքս կուրանա.Փափկամազիկ,Երկար վզիկ,Երկար ոտիկ,Երկար տոտիկ,Բոյը բարձրիկ,Ձենը քաղցրիկ...\nԳովում էր Աղվեսը, իրան քրքրում, մին խփում, հազար թափում:",
    "— Աղվես քուրիկ, — ասում է Կռունկը, —\nԴու ձագի տեր ես,Դու սիրող մեր ես,Արցունք մի՜ թափի,Արցունք մի՜ չափի,Դա էլ չար բախտից,Դա էլ մեր բախտից:",
    "( Հա, հա,— հեկեկում էր Աղվեսը,— հա, Կռո՜ւնկ քույրիկ, հա՜, լացը չի օգնի, անցածն անցած է:",
    "2\nԵրկրորդ օրը Կռունկն էլի գնում է կերակուր բերելու:",
    "Տնպահ Աղվեսը հիմի բռնում է Կռունկի մյուս ձագին կոլորում, վիզը ոլորում ու անուշ անում, տեղը բան չի թողնում:",
    "Տուն է գալիս Կռունկը և ի՞նչ տեսնում... \nԱղվեսը երեկվանից ավելի դառը լալիս է, մի խփում հազար թափում, իրան քրքրում ու լալով ասում.\n— Ա՛խ, Կռո՜ւնկ քուրիկ,Քուրիկ ու մերիկ,Իմ աչքը դուրս գա,Աշխարհը փուլ գա,Փափկամազիկ,Երկար վզիկ,Երկար ոտիկ,Երկար տոտիկ,Բոյը բարձրիկ,Ձենը քաղցրիկ,Էն մի բալիկն էլ չկա:",
    "Կռունկն էս անգամ հասկանում է, որ ձագերին ուտողը քուրիկ Աղվեսն է, բայց իրան չհասկացողի տեղ է դնում ու ասում.\n— Աղվես քուրիկ,Քուրիկ, մուրիկ,Դու ձագի տեր ես,Դու սիրող մեր ես,Արցունք մի՜ թափի,Կաթը կցամքի,Դա էլ շար բախտից,Դա էլ իմ բախտից...\n— Դու ճիշտ ես ասում, ա՜յ Կռունկ քուրիկ, չար բախտի ձեռքից ո՞ւմ գնանք գանգատ, — հեկեկում էր Աղվեսը ու մտքում ծիծաղում Կռունկի վրա:",
    "3\n— Աղվես քուրիկ, — մի օր էլ ասում է Կռունկը,— էն է իմ ձագերը կորան, տանողի աչքը դուրս գա, քո ձագերն էլ մեծացան, իրենք իրենց կապրեն: \nԱրի գնանք քիչ ման գանք, սրտներս բացվի:",
    "— Է՛, ո՞ւր գնանք, Կռունկ քուրիկ:",
    "( Ա՜յ հենց կուզես երկինք թռչենք, տեսնենք վերևն ի՜նչ կա:",
    "( Ի՛նչ ես ասում, քուրիկ,— ծիծաղեց Աղվեսը,— ինչպե՞ս կարող եմ քեզ հետ թռչել, ես թև չունեմ:",
    "— Է՛, ի՞նչ անենք, որ չունես, ես հո ունեմ: \nՆստի՜ր ինձ վրա, միասին թռչենք:",
    "Աղվեսն ինքն իրան մտածում է.\n«Էս ինչ լավ եղավ. կգնամ երկինք, պատահած թռչունը կխեղդեմ, վեր կածեմ գետնին, ետ գալիս էլ քուրիկիս կբռնեմ՝ կուտեմ... \nՍրանից էլ լավ բա՞ն»:",
    "Աղվեսը նստում է Կռունկի մեջքին:",
    "Կռունկը թափահարում է թևերը, վեր բարձրանում, գնում է ու գնում, հասնում է երկինք ու հանկարծ շուռ է գալիս: \nՄեկ էլ Աղվեսը մեջքի վրա դրը՛խկ…\tընկնում է գետին ու իրեն ջարդում:",
    "( Աղվե՜ս քուրիկ,-ցած գալով ասում է Կռունկը,— էդ էլ քո՜ բախտից, էդ էլ քո՜ բախտից:",
    "ՈՍԿԵ ԻԼԻԿԸ\nԿար, չկար, մի կին կար: \nԷդ կինն ուներ երկու աղջիկ, մինը գեղեցիկ, բայց ծույլ, մյուսը տգեղ, բայց շատ աշխատասեր:",
    "Մայրը գեղեցիկ աղջկան շատ էր սիրում:",
    "Տգեղ աղջկան միշտ բուրդ էր մանել տալիս: \nՄի անգամ էլ ջրհորի գլխին կանգնած ժամանակ թելը կտրվեց, ու իլիկն ընկավ ջուրը:",
    "Գլխին տալով եկավ մորը պատմեց, թե իլիկս ընկավ ջրհորը:",
    "Մայրը թե.\n— Ա՛յ աղջիկ, ոչ է՜ս, ոչ է՜ն, պետք է գնաս իլիկը բերես, եթե ոչ՝ ձեռքիցս պրծնողը չես:",
    "Աղջիկը չէր իմանում ինչ անի. տխուր-տրտում եկավ ջրհորի մոտ, կռացավ նայեց վերևից, մին էլ գլխի վրա ընկավ ջրհորը:",
    "Որ ուշքի եկավ, աչքերը բաց արավ, տեսավ մի սիրուն, գեղեցիկ մարգագետին: \nԱրև-արեգակ, ճաճանչ, կանաչ, ծառ ու ծաղիկ, վարդ ու մեխակ, սուսան սմբուլ ու շահբլբուլ, մի խոսքով, ես քիչը կասեմ, դու շատը հասկացիր:",
    "Աղջիկն ուրախացավ ու էդ մարգագետնով գնաց, գնաց, հասավ մի հացով լիքը թոնրի: \nԹոնրի միջից հացերը ձեն էին տալիս.\n— Վառվեցի՛նք, էրվեցի՛նք, աղջի՛կ, հանի՜ր մեզ թոնրից, ազատի՜ր:",
    "Աղջիկը կռացավ և հացերը թոնրի կողերից պոկեց, հանեց, փռեց, սառեցրեց, իրար վրա դարսեց ու գնաց: \nԳնա՛ց, գնա՛ց, հասավ մի խնձորի ծառի: \nԽնձորենին հիվանդի պես տնքում էր ու կանչում.\n— Մեռա՛, մեռա՛, ծա՛նր է բեռս, շա՛տ են խնձորներս, ափսո՛ս են ճղներս. թա՜փ տուր, թափահարի՜ր, շաղ տուր, շաղահարիր ինձ:",
    "Աղջիկը լսեց, խղճաց խնձորենուն, շաղահարեց ծառը, խնձորները մի տեղ հավաքեց ու գնաց:",
    "Գնա՛ց, գնա՛ց, էս անգամ հասավ մի տան: \nՆերս մտավ, տեսավ մի ծեր կին հիվանդ պառկած է:",
    "— Աղջի՜կս, դու բարո՛վ եկար, ի՜մ աչքի, ի՜մ գլխի վրա եկար, ես անորդի մերիկ եմ, տեր չունեմ, տիրական չունեմ, հիվանդ եմ. պահի՜ր, պահպանիր ինձ, մինչև լավանամ:",
    "Աղջիկը մնաց հիվանդի մոտ, պահեց-պահպանեց նրան, հոգս տարավ, խնամեց, ջուր դրեց՝ լողացրեց, քրտնացրեց, ոտի հանեց:",
    "Երբ պառավը լավացավ, ոտի կանգնեց, աղջիկն ասավ.\n— Նանի՜, դե ինձ իրավունք տուր գնամ... գնամ իլիկս ման գամ, գտնեմ, գնամ տուն, գործս մնաց, մեր տանը կարոտել եմ:",
    "— Լա՜վ, աղջիկս, լա՜վ ես անում, որ քո հորական տունը սիրում ես: \nԳնանք քո իլիկը գտնենք:",
    "Ձեռք-ձեռքի տվին ու գնացին:",
    "Գնացի՛ն, գնացի՛ն հասան մի փակ դռան: \nՊառավն ասավ.\n— Բախտի դռնակ, բարև՛, բարև՛, բացվի, մաղի ոսկե անձր., էս աղջկան գեղեցկացրու և մազերը ոսկի դարձրու. ջանասեր է էս բալիկը, ոսկի դարձրու և իլիկը:",
    "Էսպես որ ասավ, դուռը բացվեց: \nՆրանք երկուսով ներս մըտան դռնից:",
    "Մին էլ անձրևը մաղեց, մաղ տվեց, շաղեց, շաղ տվեց ոսկին աղջկա գլխին, աղջիկն եղավ ոսկեմազիկ, գեղեցկացավ, խաս ու ղումաշ շորեր հագավ, դարձավ կաքավ: \nՊառավը վերցրեց ոսկե իլիկը, տվեց աղջկան, համբուրեց նրան ու ասավ.\n— Էս էլ ինձ պահելու վարձը, աշխատանքիդ գինը:",
    "Պառավը էդպես ասավ-չասավ, մին էլ դուռը փակվեց, պառավն անհետացավ: \nԱղջիկը աչքը խփեց բացեց, ահա իրենց տունը: \nՇունը, կատուն դեմ վազեցին, աքաղաղը կանչեց.\n— Ծուղրուղո՛ւ, հավ ու ճուտ,Եկավ, կտա նա մեզ կուտ.Օրոր, շորոր մի կաքավ,Ոսկեմազիկը եկավ,Վրան ոսկի է շարել,Իլիկը ոսկի է արել,Գիտեք ո՞վ է. ո՞վ նախշել,Հիվանդ պառավն է բաշխեր:\nԾուղրուղո՛ւ, հավ ու ճուտ,Եկավ, կտա ջուր ու կուտ:",
    "Ոսկեմազիկը գնաց մոր ու քրոջ մոտ: \nՄայրն ու քույրը նրան սիրով ընդունեցին. ոսկի շատ էր բերել:",
    "Ոսկեմազիկը պատմեց իր տեսածն ու լսածը:",
    "Մայրն իր սիրելի աղջկան էլ ուղարկեց ջրհորի մոտ՝ բուրդ մանելու: \nԾույլ աղջիկը մանեց, մանեց և իլիկը դիտմամբ գցեց ջրհորը ու ինքն էլ գլխի վրա ընկավ մեջը:",
    "Որ ուշքի եկավ, էլի էն մարզագետնի վրա տեսավ իրան:",
    "Մարգագետնով գնաց, գնաց հասավ էն թոնրին: \nՀացերը կանչում էին.\n( Հանի՜ր մեզ կրակից, վառվեցի՛նք, էրվեցի՛նք:",
    "Ծույլ աղջիկը թե՝\n— Իմ շատ պետքս է, թե վառվեցիք, էրվեցիք, ո՞վ պետք է իրան կեղտոտի, ձեռները մոխրոտի:",
    "Գնա՛ց, գնա՛ց, հասավ խնձորենուն:",
    "Խնձորենին կանչում էր.\n— Մեռա՛, բեռս ծա՛նր է. թա՜փ տուր, թափահարի՜ր, շաղ տուր, շաղահարի՜ր, խնձորներս հասել են:",
    "— Հա՜, հենց ակաս-մակաս, էդ էր պակաս: \nՄեռնում ես՝ մեռի՜ր: \nԻմ ի՞նչ բանն է, թե մեռնում ես, գնում եմ ոսկեմազիկ դառնամ, ոսկի բերեմ:",
    "Գնա՛ց, գնա՛ց, հասավ պառավի տանը և սկսեց պառավին ծառայել:",
    "Առաջին օրը վաղ վեր կացավ, սենյակը հավաքեց, մաքրեց, հիվանդի կամքը կատարեց: \nԵրկրորդ օրը սկսեց ծուլանալ: \nԵրրորդ օրն՝ ավելի շատ: \nՉորրորդ օրն արդեն տեղից ժաժ չէր գալիս: \nՊառավը նրանից ձանձրացավ, հիվանդ-հիվանդ վեր կացավ, տնքտնքալով տարավ ծույլին էն բախտի դռան մոտ և ասավ.\n— Բացվի՜ր դռնակ. դե ցնծա, էս աղջկան մի ընծա. ալարկոտ է, ծույլ է սա, սրան կուպր մի կաթսա, թող կպրոտի, սևանա ու կպրոտած տուն գնա: \nԵրբ ծույլ աղջիկը տուն եկավ, աքաղաղը կանչեց.\n— Ծուղրուղո՛ւ...Էս ո՞ւր գնաց, ո՞ւր եկավ,Էս կպրոտը զուր եկավ,Սպիտակ գնաց, սև եկավ,Սիրուն գնաց, դև եկավ,Ելեք տեսեք ո՞վ եկավ:\nՆա մեզ չի տա ջուր ու կուտ,Ծուղրուղո՛ւ, հավ ու ճուտ:",
    "Ու էսպես, ջանասեր աղջիկը ոսկեմազիկ, գեղեցիկ աղջիկ դարձավ, ծույլ աղջիկը մնաց կպրոտ և տգեղ: \nՔանի-քանի լողացրին, չիստակվեց, էն կպրոտն էր, կպրոտ էլ մնաց:",
    "ՔՈՒՅՐՆ ՈԻ ԵՂԲԱՅՐԸ\nԺամանակով մի քույր ու եղբայր են լինում: \nԵղբայրը դուրսն է աշխատում, քույրը՝ տանը: \nՆրանք շատ սիրով քույր ու եղբայր են լինում:",
    "Մի օր էս քույրն ու եղբայրը նստած են լինում տան շեմքին ու դեսից-դենից խոսում:",
    "Եղբայրը ասում է թե.\n— Քույրի՜կ, կուզե՞ս սպիտակ աղավնի դառնաս ու թռչես:",
    "— Ա՛խ, — պատասխանում է քույրը, — այն էլ ինչպե՛ս կուզեմ:",
    "— Թե որ այդպես սրտանց ուզում ես,— ասում է եղբայրը, — սպիտակ աղավնի դարձիր ու թռիր:",
    "Հենց այդ խոսքի վրա, մին էլ տեսնում է, որ քույրը թևեր առավ, սպիտակ աղավնի դառավ ու թռավ: \nԵղբայրը գլխին է տալիս, ծնկներին է տալիս, լաց է լինում ու ասում.\n— Լեզուս լռվեր, ինչո՞ւ անիծեցի քրոջս, ա՛խ, ինչո՞ւ անիծեցի անուշիկ քրոջս: \nԻնչ էլ կուզի լինի, երկաթե տրեխ կհագնեմ, երկաթե գավազան կառնեմ ձեռքս, աշխարհե աշխարհ ման կգամ, կգտնեմ հարազատ, միակ քույրիկիս:",
    "Ասում է եղբայրը, վեր է կենում, գնո՛ւմ, գնո՛ւմ, գնում. մտնում է մի անտառ: \nԱնտառում լինում է մի դղյակ: \nՄոտենում է դղյակին ու դուռը խփում: \nԴուրս է գալիս մի պառավ կին ու հարցնում.\n— Ի՞նչ ես ուզում, ա՜յ ջահել տղա:",
    "— Նանի՜, նանի՜ , քրոջս եմ ման գալիս, նրան անիծեցի, դարձավ թագը գլխին մի սպիտակ աղավնի ու թռավ: \nՉգիտե՞ս նրա տեղը, չե՞ս տեսել:",
    "— Սիրուն տղա, ես չգիտեմ քո աղավնի քրոջ տեղը. արի ներս, գուցե իմ որդին՝ Քամի թագավորը գիտենա քո քրոջ տեղը:",
    "Եղբայրը ներս է մտնում, տեսնում է, որ Քամի թագավորը նստած է իր գահին:",
    "Չոքում է թագավորի առաջ ու ասում.\n— Ես քրոջս եմ ման գալիս. նրան անիծեցի, դարձավ թագը գլխին սպիտակ աղավնի ու թռավ: \nԱսա՜ , չե՞ս տեսել իմ աղավնի քրոջը:",
    "— Ո՜չ, կտրիճ տղա, չեմ տեսել սպիտակ աղավնի, թագը գւխին քրոջդ: \nԳնա Արև թագավորի մոտ, գուցե նա գիտենա աղավնի քրոջդ տեղը:",
    "Տղան վեր է կենում, տխուր-տրտում գնում է, գնո՛ւմ, գնո՛ւմ հասնում է մի ուրիշ դղյակի: \nՆերս է մտնում, տեսնում է, որ Արև թագավորը նստած է գահին: \nՉոքում է գահի առաջ ու ասում.\n— Թագավոր, ես իմ քրոջն եմ ման գալիս: \nՆրան անիծեցի, դարձավ թագը գլխին մի սպիտակ աղավնի ու թռավ: \nՉե՞ս տեսել իմ աղավնի քրոջը, ասա՜, որտե՞ղ է իմ անուշիկ քույրիկը:",
    "— Ջ՜ահել պատանի, ա՜յո , ես գիտեմ որտեղ է քո անուշիկ քույրիկը: \nՆա Ստվերների թագուհու մոտ գերի է:",
    "— Արև արքա, ինչպե՞ս ազատեմ քրոջս:",
    "— Ստվերների թագուհու դղյակը շինած է գետափին: \nԿերթաս, կերթաս, կհասնես մի մեծ, շատ մեծ գետի: \nԱյդ գետի կամուրջը մարդու ոսկորներից է շինած: \nԴու որ կհասնես կամուրջին, մատդ դանակով կտրիր ու արյունը կաթեցնելով՝ անցիր կամուրջից: \nԴղյակը շատ սենյակներ ունի, մի սենյակում քնած է քո քույրը:",
    "Պատանին վեր է կենում, համբուրում է Արև արքայի ոսկեհեր միրուքը, շնորհակալ է լինում, ճամփա ընկնում, գնում է, գնում հասնում Արև արքայի ասած կամուրջին: \nՀանում է դանակը մատը կտրում, արյունը կաթեցնելով անցնում կամուրջը, հասնում սև սաթե դղյակն ու ներս մտնում: \nՄտնում է առաջին սենյակը, տեսնում է մի աղավնի քնած: \nՄտնում է երկրորդ սենյակը, տեսնում է էլի մի աղավնի քնած:\nԷդպես, դու ասա տասը, ես ասեմ քսան սենյակ իրար հետևից անցնում է և յուրաքանչյուր սենյակում մի-մի աղավնի է քնած գտնում: \nՎերջին սենյակը որ մտնում է, ի՛նչ տեսնի. սպիտակ աղավնին, թագը գլխին, թևերը փռած՝ քնել է:",
    "— Քույրի՜կ ջան, ինչո՞ւ ես քեզ անիծեցի, քո կարոտն ինձ այրեց:",
    "Ասում է ու վրա վազում, աղավնի քրոջն համբուրում: \nՔույր աղավնին զարթնում է, թևերը թափ-թափ, ծափ-ծափ տալով թռչում է լուսամուտին կանգնում ու ասում.\n— Ախ՛, ախպեր ջան, ինչո՞ւ ինձ համբուրեցիր, դու ինձ մատով պետք է խփեիր, գլխիս թագը պոկեիր, ես աղջիկ կդառնայի, քեղ սիրող քույրը: \nԵս դարձյալ աղավնի կմնամ, կգնամ Ստվերների մոր այրը, կարող ես, եկ ինձ ազատի: \nՀիմա գնա այն բոլոր քնած աղջիկներին զարթեցրու: \nՆրանք քեզ պես ազիզ ախպեր չեն ունեցել, որ գա իր քրոջն ազատի: \nՆրանց զարթեցնելիս չլինի թե համբուրես, այլ մատով խփիր:",
    "Ասում է, թևին տալիս ու թռչում:",
    "Եղբայրն ընկնում է գետին, գլխին է տալիս, լալիս է, արցունք է թափում, բայց ճա՛րն ինչ, ի՛նչ կարող էր անել, անցածն անցել էր: \nՎերջը գնալով՝ մեկ-մեկ բոլոր քնած աղավնիներին մատով խփում է ու զարթեցնում: \nԲոլոր աղավնիները նորից աղջիկներ են դառնում, գնում իրենց տները:",
    "Միայն մնում է մի աղջիկ, թագավորի աղջիկը:",
    "— Սիրու՜ն տղա, — ասում է այդ աղջիկը, — դու ինձ լավություն արիր, ազատեցիր Ստվերների կախարդ մոր ձեռքից: \nԵս քեզ խրատ կտամ, թե ինչպես ազատես քո անուշ քրոջը: \nՀիմա Ստվերների մայրը նստած է իր գահին, իսկ նրա ուսերին, գահի շուրջը շարված են աղջիկ-աղավնիներն ու ղունղունում են: \nՀանի՜ր դանակդ, մատդ քիչ կտրիր արյունը քսիր աչքերիդ ու մտիր այրը: \nԱչքերդ մթնում լույս կտան: \nՍտվերների թագուհին և բոլոր այնտեղ եղած աղավնիները քեզ չեն տեսնի: \nԶգուշությամբ մոտեցիր, բռնիր քույր աղավնուդ բկից ու դուրս բեր:",
    "Ինչպես աղջիկն ասում է, տղան այնպես էլ անում է: \nՄատը կտրում է, արյունը քսում իր աչքերին ու մտնում Ստվերների թագուհու այրը: \nՄոտենում է իր քրոջը, բկից բռնում ու դուրս բերում:",
    "Թագավորի աղջիկը իր մատից մի կաթ արյուն է կաթեցնում քրոջ թագի վրա, ապա թագը քաշելով պոկում է, և աղավնին դառնում է աղջիկ: \nՔույր ու ախպեր ջերմ փաթաթվում են իրար և կարոտներն առնում:",
    "Թագավորի աղջիկն այդ սրտաշարժ տեսարանից սաստիկ զգացվում է ու լալով ասում է.\n— Թեև ես թագավորի աղջիկ եմ, ամեն տեսակ բարիքով լցված, բայց չեմ վերադառնում հորս մոտ: \nԵս էլ կգամ ձեզ հետ, ինձ էլ ձեզ հետ տարեք: \nՄիասին կաշխատենք, միասին կուտենք:",
    "Թագավորի աղջիկն ու ազատարար պատանին՝ երեքով վերադառնում են տուն: \nՄիասին աշխատում են, միասին ուտում, հաշտ ու սիրով ապրում:",
    "Նրանք հասան իրենց մուրազին, դուք էլ հասնեք ձեր մուրազին:",
    "ՀԱԶԱՐԱՆ ԲԼԲՈԻԼԸ\nԺամանակով լինում է, չի լինում, մի շատ հարուստ, բայց անգութ թագավոր է լինում: \nԵրկնքի աստղերին համըրանք է լինում, դրա ոսկուն ու արծաթին համրանք չի լինում:",
    "Էդ թագավորը մի շատ գեղեցիկ, մի հրաշալի տաճար է շինել տալիս, մի չտեսնված բան:",
    "Ճարտարապետը, շինող վարպետը, երբ տաճարը շինում, միջից դուրս են գալիս, էդ ժամանակ տաճարի միջից մի ձայն ասում է.\n— Ապրած մնա թագավորը, տաճարը գեղեցիկ է, հրաշալի է, բայց մի բան պակաս է, — ասում է ու անհետանում:",
    "Թագավորը զարմացած է մնում, զարմանում է և ամբողջ քաղաքը, թե ինչն է պակաս:",
    "Թագավորը հրամայում է, որ տաճարը քանդեն և նրա տեղը նորից մի փառավոր տաճար կանգնեցնեն, առաջինից տասն անգամ գեղեցիկ:",
    "Այդպես էլ անում են. էլի վարպետը, երբ պրծնում է ու դուրս գալիս տաճարից, դարձյալ էն մարդը հայտնվում է ու կանգնում, ասում.\n— Ապրած մնա թագավորը, էս անգամ տաճարը առաջինից տասն անգամ շքեղ ու գեղեցիկ է, բայց էլի մի բան պակաս է, — ասում է ու անհետանում:",
    "Թագավորը շատ է տխրում, բայց ինչ կարող էր անել, փողի բան չէր, որ բանը փողի գցեր. հրամայեց, որ այդ տաճարն էլ քանդեն, և նրա տեղը այնպիսի մի տաճար կանգնեցնեն, որ առաջվանից տասն անգամ շքեղ ու գեղեցիկ լինի:",
    "Թագավորի հրաման է, ինչ կարելի է անել. նորից քանդում են տաճարը և նրա տեղը կանգնեցնում մի նոր տաճար, բայց ի՜նչ տաճար. պատերը արծաթից, գմբեթը և սյուները զուտ ոսկուց: \nԷլի երբ վերջացնում են տաճարի շինությունը, երևում է այն մարդը ու թագավորի ներկայությամբ ասում.\n— Ապրած մնա թագավորը, գահը ամուր լինի, թուրը կտրուկ. հրաշալի, չտեսնված տաճար շինեց, բայց էլի մի բան պակաս է: \nԵթե թագավորը կարողանա Հազարան Բլբուլը բերել տա ու տաճարում կախի, էլ տաճարը ոչ մի պակասություն չի ունենա, — ասում է ու անհետանում:",
    "Թագավորը երեք կտրիճ տղա ուներ: \nԵրեքով առաջ են գալիս, չոքում հայր-արքայի առաջ ու ասում.\n— Թագավորն ապրած մնա, էլ մենք ինչի՞ համար ենք, որ դու տխրես: \nԿընկնենք աշխարհե աշխարհ. լույս աշխարհը ման կգանք, լույս աշխարհը կթողնենք, մութ աշխարհը ման կգանք, Հազարան Բլբուլը կգտնենք, կբերենք: \nԴարդ մի անի:",
    "Վեր են կենում երեք եղբորով ու գնում: \nԳնում են, գնում, շատ են գնում քիչ են գնում, շատն ու քիչը աստված գիտե, գնում հասնում են մի խաչաձև ճամփի: \nԱյդտեղ նըստում են, հանգստանում ու խորհուրդ անում: \nԱսում են իրար, թե՝ եղբայրներ, եկեք բաժանվենք, ամեն մեկս թող մի կողմի վրա գնա, հարցուփորձ անելով Հազարան Բլբուլի տեղն իմանա:",
    "Մեծ եղբայրը գնում է աջ, միջնեկը՝ ձախ, փոքր եղբայրը՝ ուղիղ:",
    "Մեծ եղբայրը գնում է, գնում, հասնում է մի անծանոթ թագավորի քաղաք, մտնում է այդ թագավորի մոտ ծառայության, մոռանում է, որ եկել է Հազարան Բլբուլը տանելու:",
    "Միջնեկ եղբայրը գնում է, գնում է, պատահում է մի հսկա արաբի: \nԱրաբը հարցնում է, թե՝ այ տղա, դու այստեղ ի՞նչ ես անում: \nԹագավորի տղան էլ պատասխանում է, թե ես Հազարան Բլբուլի տեղն եմ փնտրում:",
    "— Լավ, — ասում է արաբը, — հիմա ես քեզ Հազարան Բլբուլի տեղը կասեմ: \n— Ասում է, մոտենում է ու ձեռքի սև ճիպոտով որ չի խփում, թագավորի տղան իսկույն ևեթ քար է դառնում:",
    "Լուրը տանք փոքր եղբորից: \nՓոքր եղբայրն էլ գնում է, գնում, տեսնում է ծառի տակ ընկած մի վիրավոր աղավնի, և էն է՝ շունչը փչելու վրա է: \nԹագավորի տղան վերցնում է վիրավոր աղավնուն, աղբյուրի ջրում լվանում է վերքը, տաքացնում է իր կրծքի վրա, հացի փշրանք է տալիս: \nԱղավնին ուժի է գալիս, աստծու հրամանով լեզու է ելնում ու ասում է.\n— Թագավորի՜ տղա, շնորհակալ եմ քեզանից. դու ինձ նորից կյանք բաշխեցիր, դու որ չյինեիր, ես կորած էի: \nԻնչպես որ դու ինձ լավություն արիր, ես էլ ուզում եմ քեզ լավություն անեմ: \nԳիտեմ՝ դու գնում ես, որ Հազարան Բլբուլը բերես քո հոր շինած տաճարի համար: \nԷսպես շարունակ կգնաս դեպի արևելք, կհասնես Հազարան Բլբուլի տիրոջ երկիրը: \nՀազարան Բլբուլի տերը, որ մի գեղեցիկ հուրի-փերի աղջիկ է, իր երկրի ջուրն ու հողը, ծառն ու ծաղիկը, ամեն ինչ կախարդել է, որ չլինի թե գան, Հազարան Բլբուլը իրենից խլեն, տանեն:",
    "— Բա ինչպե՞ս բերեմ Հազարան Բլրուլը, սիրուն աղավնի:",
    "— Էդ ես չեմ կարող ասի, թե ինչպես, թագավորի տղա: \nՄիայն այսքանը կասեմ, որ բարի մարդի գործը միշտ կհաջողվի. գնա, հույսդ քեզ վրա դիր, որ ամեն դժվարությունների հաղթես և Հազարան Բլբուլը բերես: \nՄիայն ինձանից քեզ հիշատակ, վերցրու թևիցս մի փետուր: \nՆեղն ընկնելիս՝ հանի փետուրը և համբուրիր. ես քեզ օգնության կհասնեմ:",
    "Ասում է աղավնին, թևիցը մի փետուր է գցում ու ինքը թևին է տալիս, թռչում:",
    "Թագավորի տղան վերցնում է աղավնու փետուրը ու գնում է: \nԳնում է, գնում է, ինքն էլ չի իմանում թե ուր է գնում: \nՀացն էլ է պրծնում, ինքն էլ հոգնում է. հոգնած, բեզարած հասնում է մի աղբյուրի: \nՇոգ օր, հոգնած մարդ. վրա է գալիս աղբյուրին, մի լավ խմում է ու ասում.\n— Ա՜յ սառնորակ աղբյուր, ակդ միշտ անսպառ մնա, սիրտս հովացավ:",
    "— Ա՜յ ճամփորդ, ինչո՞ւ ես ասում՝ ակդ միշտ անսպառ մնա, չէ՞ որ ջուրս դառն է ու լեղի, — ասում է աղբյուրը:",
    "— Ճիշտ է, ջուրդ դառն է, բայց քո ունեցածն էլ էդ է, հո չես կարող ինձ համար ջուրդ քաղցրացնի. շեն ես ու շեն մնաս: \nԵթե քո դառը ջուրն էլ չլիներ, ես ծարավից կմեռնեի:",
    "— Գնա, բարի ճամփորդ, որ դու էդպես բարի ես, ես քեզ վնաս չեմ տա: \nԹագավորի տղան դարձյալ գնում է, գնում մտնում է մի հովիտ: \nՀովտում տեսնում է մի խնձորենի, վրան շատ խընձոր: \nՄոտենում է ծառին, մի խնձոր է պոկում, կծում է, տեսնում է, որ շատ դառն է, ինչպես օձի կաթ: \nՀյութը կուլ է տալիս ու ասում.\n— Դալար մնաս, այ խնձորենի , բերանս ցամաքել էր, սիրտս վառվում էր, խնձորդ սիրտս հովացրեց:",
    "— Ա՜յ ճամփորդ, էսքան ժամանակ ոչ ոք ինձ չէր ասել թե դալար մնաս, այ խնձորենի, դու ինչո՞ւ ասիր. չէ՞ որ իմ խնձորը թթու ու լեղի է օձի կաթի պես:",
    "— Ճիշտ է, խնձորդ թթու ու լեղի է, բայց ունեցածդ էդ է. ինձ համար հո չե՞ս քաղցրացնի քո պտուղը — դու չլինեիր, լեզուս բերանիս մեջ կչորանար: \nՄնաս բարով: \nՇեն ես ու շեն մնաս:",
    "— Գնաս բարով, բարի տղա, որ դու էդպես բարի ես, իմ խնձորի թույնը քեզ վնաս չի տա:",
    "Թագավորի տղան գնում է, գնում, հասնում է կախարդ աղջկա պալատին: \nՏեսնում է, որ պալատի դռան առաջ, աջ կողմը կապած է գայլը՝ խոտը առաջին, ձախ կողմը ղոչը՝ միսը առաջին:",
    "— Տեր աստված, — ասում է ինքն իրեն, — էս ի՞նչ բան է, չտեսածս բաները տեսնում եմ, ո՞վ է տեսել գայլը խոտ ուտի, ղոչը՝ միս:",
    "Վեր է առնում ղոչի առջևից միսը դնում է գայլի առջևը, գայլի առջևից խոտն էլ՝ ղոչի առջևը: \nԳայլն ու ղոչը ասում են.\n— Գնա՜, թագավորի տղա, որ դու էդպես լավություն արիր մեզ, մենք քեզ վնաս չենք տա:",
    "Թագավորի տղան ներս է մտնում պալատի դռնից՝ տեսնում է, որ դռան մի թևը բաց է, մյուսը վրա դրած: \nԻնքն իրեն ասում է.\n— Էս ի՞նչ բան է, էս պալատը անտեր է ի՛նչ է, տեր-տիրական չունի՞: \nԴռան էս մի փեղկը վրա չդրվելով չորացել, ծռվել մնացել է, մյուս փեղկը կարոտ է, որ մի ձեռք կպչի իրեն և բաց անի: \n— Ասում է ու բացած փեղկը վրա է դնում, դրածը բաց է անում ու մտնում պալատ:",
    "Դռան փեղկերն ասում են.\n— Գնա, բարի տղա, քեզ վնաս չենք տա:",
    "Պալատով գնում, գնում, մտնում է կախարդ աղջկա պարտեզը: \nՊարտեզ, ի՛նչ պարտեզ, պարտեզ մի՜ ասի՝ դրախտ ասա. ոչ գրչով կգրվի, ոչ լեզվով կպատմվի նրա գեղեցկությունը:",
    "Աշխարհի բոլոր երգեցիկ թռչունները այնտեղ էին երգում, աշխարհի բոլոր ալ ու ալվան, խաս ու ղումաշ ծաղիկները այնտեղ էին ծաղկում, աշխարհի բոլոր գեղեցիկ թիթեռները այնտեղ էին թրթռում, աղբյուրներն ու շատըրվանները լալ ու գոհար էին շաղ տալիս և արևի շողերի տակ ծիածաններ էին կազմում: \nԲոլոր ծառերը փարթամ սաղարթ ունեին և համեղ պտուղներ:",
    "Այն ծառը, որի վրայից կախված էր Հազարան Բլբուլը իր ոսկե վանդակով, զուտ ոսկի էր, ճյուղերն ու տերևները արծաթե, խնձորները մեծ-մեծ զմրուխտներ: \nԱյդ աննման ծառի տակ քնած էր Հազարան Բլբուլի տեր կախարդ աղջիկը, չքնաղ գեղեցկուհին:",
    "Թագավորի տղան ապշել-մնացել էր իր տեսածից: \nՄոտեցավ ծառին, Հազարան Բլբուլին վանդակով վեր առավ ծառից, ու շտապով դռները լեն բացվեցին նրա առաջ, ղոչն ու գայլը ճամփա տվին, նա դուրս եկավ այգուց:",
    "Խնձորենին անուշ խնձոր գլորեց նրա առջև, աղբյուրը ջուրը քաղցրացրեց նրա համար: \nԳնաց տղան իր եղբայրներին գտնելու:",
    "Մի տարին արդեն լրացել էր: \nԵղբայրները պայման էին դրել, որ մի տարուց հետո գան դարձյալ այն տեղը, որտեղից բաժանվել էին: \nԹագավորի տղան Հազարան Բլբուլը ձեռին գալիս է, գալիս, հասնում է այնտեղ, որտեղ արաբը իր եղբորը քար էր դարձրել: \nԱրաբը դուրս է գալիս և այդ եղբոր առաջ, ուզում է, որ նրան իր ձեռքի սև ճիպոտով խփի ու քար դարձնի, բայց Հազարան Բլբուլը երգում է իր գեղեցիկ երգը: \nԱրաբը այդ երգը լսում է թե չէ՝ ընկնում է ու քար դառնում, իսկ բոլոր քարացած մարդիկ և թագավորի միջնեկ տղան նորից շունչ են առնում ու մարդ դառնում: \nԹագավորի քարացած տղան հասնում է ու իր եղբորը փաթաթվում: \nՆրանք համբուրվում են ու գնում այն ճամփաբաժանը, իրենց մեծ եղբորն սպասում:",
    "Շատ են սպասում, քիչ են սպասում, տեսնում են, որ իրենց մեծ եղբայրը չի գալիս, վեր են կենում, գնում-ընկնում են քաղաքից քաղաք, գտնում են նրան ու երեքով միասին գնում են դեպի իրենց հոր երկիրը:",
    "Ճանապարհին նրանք հասնում են մի անապատ տեղ, որտեղ մի կաթիլ ջուր չկար: \nԴես են ընկնում, դեն են ընկնում, տեսնում մի ջրհոր: \nԷ՜, ով մտնի՝ հորից ջուր հանի: \nՄեծը թե՝ ես վախենում եմ, միջնեկը թե՝ ես էլ եմ վախենում: \nՓոքրը թե՝ ինչ անեմ, հո չե՞մ թողնի, որ իմ եղբայրները ծարավից մեռնեն: \nԻնչ էլ կուզի լինի, եկեք ինձ կախեք հորը, մտնեմ, ջուր հանեմ:",
    "Երկու եղբայրը բերին փոքրին կախեցին հորը: \nԲայց մտքերը չար էր: \nՆախանձեցին եղբոր վրա, թե ինչու սրա պատիվը բարձրանա, թոկը կտրեցին, եղբորը գցեցին հորը, իրենք Հազարան Բլբուլն առան ու գնացին: \nՀասան իրենց հոր քաղաքը, ներկայացան թագավորին, ասացին, որ բերել են Հազարան բլբուլը:",
    "— Ո՞ւր է ձեր եղբայրը, — հարցնում է հայրը:",
    "— Չգիտենք, հայր, գնաց ու չեկավ: \nԴարդ մի՜ անի, եթե կենդանի է՝ կգա:",
    "Հազարան Բլբուլը տարան տաճարի մեջ կախեցին, բայց նա չերգեց ու չերգեց: \nԹագավորի որդին հորի մեջ ընկած մտածում էր, թե ինչո՞ւ եղբայրները իր հետ այդպես վարվեցին, ի՞նչ կլինի իր վերջը: \nՀանկարծ մտաբերեց, որ աղավնին իրեն մի փետուր է հիշատակ թողել: \nՀանեց փետուրը ծոցից, երեք անգամ այն համբուրեց և ասավ.\n— Սիրուն աղավնի, նեղ տեղն եմ, հարազատ եղբայրներս ինձ հորի մեջ թողին: \nԲա դու ասում էիր, բարի մարդի գործը կհաջողվի. է՞ս է հաջողությունը:",
    "Խոսքը վերջացրել էր, չէր վերջացրել, մեկ էլ երկնքում անթիվ, անհամար աղավնիներ երևացին: \nԱմեն մի աղավնի կտցով մի ծառի ոստ էր բերել: \nՆրանք ծառի ոստերը գցեցին հորը այնպես, որ հորը լցվեց և թագավորի տղան հորից դուրս եկավ ու շարունակեց իր ճամփեն:",
    "Թող գնա, մենք լուրը տանք կախարդ աղջկանից:",
    "Նա զարթնեց քնից, տեսավ, որ իր Հազարան Բլբուլը չկար, վազեց, ման եկավ այգում, չկար, վազեց մտավ պալատ, Բլբուլը չկար, դուրս վազեց պալատից և դռներին ասավ.\n— Դռներ, ինչո՞ւ ճամփա տվիք Հազարան Բլբուլի տանողին, ինչո՞ւ դավաճանեցիք ինձ:",
    "— Մենք ինչո՞ւ ճամփա չպետք է տայինք այն բարի տղին, — ասացին դռները, — էսքան ժամանակ դու մեզ մի անգամ կարգին վրա չդրիր ու բաց չարիր: \nՉորացել, ծռվել մնացել էինք, իսկ նա մեզ լավություն արավ:",
    "Գնաց, գայլին ու ղոչին ասավ.\n— Գայլ, դու ինչու չպատառոտեցիր գողին:",
    "— Ես ինչո՞ւ պատառոտեի էն բարի տղին, նա ինձ միս տվեց, իսկ դու խոտով ես կերակրում ինձ:",
    "— Ղո՜չ, դու ինչո՞ւ չխփեցիր նրան:",
    "— Ինչո՞ւ պետք է խփեի բարի տղին, նա ինձ խոտ տվեց, իսկ դու մսով ես կերակրում ինձ:",
    "Կախարդ աղջիկը վազեց, խնձորենուն հասավ.\n— Ա՜յ խնձորենի, ինչո՞ւ չթունավորեցիր Հազարան Բլբուլը տանողին:",
    "— Ինչո՞ւ թունավորեի էն բարի տղին. դու իմ պտուղները փչացրել ես, իսկ նա ինձ օրհնեց:",
    "Գնաց աղբյուրին հասավ.\n— Ա՜յ աղբյուր, ինչո՞ւ ծով չդարձար, չխեղդեցիր Հազարան Բլբուլը տանողին:",
    "— Ինչո՞ւ խեղդեի էն բարի տղին, դու իմ ջուրն ես փչացրել, իսկ նա օրհնեց ինձ, ասավ, թե ակդ անսպառ լինի:",
    "Հուրի-փերին էլ չկանգնեց, առաջ վազեց, եկավ, եկավ հասավ Հազարան Բլբուլը տանողի հոր քաղաքը: \nԻմացավ, որ իր Հազարան Բլբուլը կախած է տաճարում, բայց չի երգում:",
    "Հուրի-փերին գալիս է թագավորի մոտ, ասում է, որ Հազարան Բլբուլն իրենն է, էդ ո՞վ է եկել, գողացել բերել:",
    "Թագավորի մեծ տղան ասում է, թե ես եմ բերել Հազարան Բլբուլը:",
    "— Թե որ դու ես բերել, — ասում է աղջիկը, — դե ասա, ինչ տեսար իմ պալատում:",
    "Թագավորի տղան ի՞նչ կարող էր ասել, քանի որ ոչինչ չէր տեսել: \nՄիջնեկ տղան ասում է, թե ես եմ բերել:",
    "(Դե որ դու ես բերել, ասա ի՞նչ տեսար ճամփին:",
    "Դա էլ ոչինչ չի կարող ասել:",
    "Այդ խոսակցության ժամանակ գալիս հասնում է փոքր եղբայրը ու ասում է, թե ես եմ բերել Հազարան Բլբուլը:",
    "— Եթե դու ես բերել, — ասում է կախարդ աղջիկը, — ի՞նչ տեսար ճանապարհին:",
    "— Ես տեսա քո կախարդած աղբյուրը, խնձորենին, տեսա պալատիդ պահապան գայլին ու ղոչին, տեսա բացարած դռները , տեսա քո անմահական այգին:",
    "— Այո, հիմի հավատում եմ, որ դու ես բերել իմ Հազարան Բլբուլը, իմ այգու զարդը: \nԲայց մինչև հիմի որտե՞ղ էիր, եղբայրներդ ինչո՞ւ են ասում, թե իրենք են բերել Հազարան Բլբուլը:",
    "— Իմ եղբայրները շատ նախանձոտ և ապերախտ մարդիկ դուրս եկան: \nՄիջնեկին արաբը քար էր դարձրել, Հազարան Բլբուլի երգով էլի մարդ դարձավ: \nՄեծ եղբայրս հանգիստ գնացել, թագավորի մոտ ծառայության էր մտել, իբրև թե գնացել էր Հազարան Բլբուլը բերելու: \nՃամփին էլ, երբ որ ինձ կախեցին հորը ջուր հանելու, թոկը կտրեցին, ինձ գցեցին հորը և Հազարան Բլբուլը առան եկան: \nԵս եմ բերել Հազարան Բլբուլը, ե՜ս:",
    "Էդ ժամանակ հանկարծ երգեց Հազարան Բլբուլը, տաճարը լցվեց մեղմ, հաճելի կլկլոցով:",
    "Թագավորը հրամայեց, որ ապերախտ եղբայրներին պատժեն, բայց փոքր եղբայրը ասավ.\n— Թագավոր, ներիր եղբայրներիս:",
    "Եղբայրներն ընկան փոքր եղբոր ոտները ու ներողություն խնդրեցին:",
    "Հազարան Բլբուլն ավելի ու ավելի բարձրացրեց իր կըլկլոցը, սիրուն ելևէջներով երգը գեղգեղում էր տաճարի կամարների տակ:",
    "Այդ ժամանակ հայտնվում է տաճարում էլի էն մարդը ու ասում.\n— Թագավորն ապրած կենա, ա՜յ հիմի տաճարը ոչ մի պակասություն չունի: \nՔանի որ Հազարան Բլբուլը կերգի, իմացեք, որ եկեղեցին կանգուն է: \nՈր օրը Հազարան Բլբուլը լռեց, իմացեք, որ եկեղեցին շեն չի, թեկուզ նրա շենքը ձեր աչքին երևա պատերը արծաթից, սյուներն ու գմբեթը ոսկուց:",
    "Թագավորն էդ խոսքերի միտքը հասկացավ ու այնուհետև սկսեց սիրով կառավարել իր երկիրը: \nՏաճարի դուռը բաց էր թե՜ աղքատի և թե՜ հարուստի առաջ: \nՏաճարը ուխտատեղ էր դարձել ժողովրդի համար: \nԵրկրի ամեն մի կողմից թշվառներն ու հիվանդները գալիս էին մխիթարություն ու բժշկություն գտնելու: \nԵվ երբ թագավորը անարդար բան էր բռնում, Հազարան Բլբուլը օրերով լռում էր և չէր երգում:",
    "Կախարդ աղջիկը է՜լ չհեռացավ իր Հազարան Բլբուլից, դարձավ թագավորի տղի նշանածը:",
    "Յոթ օր, յոթ գիշեր հարսանիք արին: \nԿերան, խմեցին քեֆ քաշեցին:",
    "Երկնքից երեք խնձոր իջավ. մեկն ասողին, մեկը պատմողին, մեկն էլ ընթերցողին:",
    "ՏԵՐՏԵՐՆ ՈԻ ԻՐ ԲԱԼԴԻ ԾԱՌՍՆ\nԱ. Պուշկին\nՄի ժլատ տերտեր,Հարուստ, տնատեր,Վաղ գնաց շուկա,Որ գործը հոգա,Ետ դառնա տուն գա:\nԷդ տեր ժլատինՊատահեց Բալդին,Ասավ. — Օրհնյա, տեր,Ի՞նչ կուզես, տերտեր:\n— Կուզեմ մի ծառա,Շատ բան իմանա,Լինի խոհարար,Ձիապան, դուրգար.Շատ էժան վարձով,Ապրի չոր հացով:\n— Ա՜ տեր, ինձ վարձիր,Կուզես քար բարձիր,Մի կլոր տարիԻնձ տանդ պահի.Թե ուտիս, թե պասՏուր ինձ լոկ սպաս,Ու տարվա վերջինՔո տանը միջինԹող միջամատովԵրեք հատ կտտոցՏամ քո ճակատով.Ահա իմ վարձը,Վերջացա՞վ հարցը:\nՏերտերը խորհեց,Ճակատը քորեց,Կըտտոցները իրա մեջԲան չհաշվեց, ասավ՝ հե՜չ.Կտտոց էլ կա, կտտոց էլ:\nԵվ մոռացվեն գուցե էլ:\nՀամաձայնեց պայմանինԵվ տուն բերեց ծառային:",
    "***\nԻնչպես ցույց տվավ փորձը,Բալդին գիտեր իր գործը:\nԱրի էր մարդը,Վարում էր արտը,Պահում էր նա ձին,Հասնում էր հնձին,Շատ քիչ էր քնում,Շուտ էր վեր կենում,Շուկա էր գնում,Տան պաշար առնում,Տանը ջուր կրում,Օջախը վառում,Վրան ձու խաշում,Խաշում ու կճպում,Երբեք չէր վիճում:\nՀիացել էր իրիցկինը,Վրան ցավում էր աղջիկը,— Ապի, — կանչում տան փոքրիկը,Որ նստում էր Բալդու գիրկը:\nՏերտերը միայնՉէր սիրում նրան.Երբ հիշում էր Բալդու մատը,ճըքճըքում էր ծեր ճակատը:",
    "***\nՏարին անցնում էր օրեցօր,Իսկ տերտերը,մտամոլոր,Ոչ ուտում է, ոչ էլ խմում,Տարվա վերջին է սպասում:\nԱհա մի օրԽեղճ ու մոլորԷն քահանանԻրիցկնկանԽոստովանեցԱմեն մի բան:\nԻրիցկինը. — Ես թույլ չեմ տա,Ա՜ տեր, Բալդին ճակատիդ տա.Եկ դիր նրան այնպես գործի,Որ նա իրա ուժը փորձի,Էն գործն անել չկարենաՈւ ամոթով դատարկ գնա:\nՈւրախացավ էն տերտերը,Իսկույն ևեթ, հենց նույն օրըԱսավ. — Բալդի՜, սատանեքըԴեռ չեն տվել տնօրհնեքը,Գնա, ուզիր ապառիկս,Երեք տարվա առնելիքս:",
    "***\nԲալդին մի հեզԾառայի պեսԿեսը կամա.Կեսն ակամա,Ելավ գնաց ծովի քովը,Թոկն օլորեց, կախեց ծովը:\nԽիստ փոթորիկ ծովում հանեցԱփը ափին տվեց, խառնեց.Մի քիչ հետո հանկարծ ահա,Ծովից ելավ մի սատանա.— Ի՞նչ ես ուզում, Բալդի՜, մեզնից,Թոկդ քաշիր, հանի՜ր ծովից:\n— Չէ, ձեր ծովը ես կխառնեմՈւ բոլորիդ դուրս կհանեմ,Ձեր վրայի ապառիկը,Իմ տերտերի առնելիքըԷսպես երկար երեք տարիԻնչո՞ւ համար դուք չեք բերի:\n— Հերի՜ք խառնես ծովը, Բալդի՜,Ձեռքիդ թոկը խնդրեմ վայր դիր,Շուտով կտանք մենք քո հարկըԷ՜ս ա, կգա իմ թոռնիկը:\nԳնաց, պապը, եկավ թոռը,Եկավ, տվավ գլխին զոռը.— Բարև քեզի, — ասավ Բալդուն, —Էս ի՞նչ կարգ է,Էս ի՞նչ վարք է,Քո ուզածըԷս ի՞նչ հարկ է,Էս ի՞նչ լուր է,Մեզ, չարերիսԻ՞նչ տխուր է:\nՀեչ լսած կա՞ գոնե մեկը՝Հարկ վճարեն սատանեքը:\nԷ՜ , ինչ անենք, կուզես կտանք,Բայց մի պայման չմոռանանք,Մինչև ժողվի պապս հարկը,Բերի լցնի կաշե պարկը,Արի՜ վազենք մենք միասինԾովի շուրջը. ճամփի կեսինՈվ որ հոգնի ու ետ ընկնի,Թող նա ոսկու պարկը տանի:\nՄի հռհռաց էդտեղ Բալդին՝Ծաղրի տալով չարի ճուտին.( Դու ո՞վ ես որ, ա՛յ անհեթեթ,Բալդին վազի քեզպեսի հե՛տ.Քիչ սպասի թող լղպորը,Գնամ բերեմ իմ եղբորը:\nԲալդին անտառ գնաց արագ,Բռնեց երկու հատ նապաստակԵվ գցելով նրանց պարկը,Դարձավ եկավ ծովի ափը:\nՀանեց մեկին պարկի միջիցՈւ բռնելով ջուխտ ականջից,Ասավ չարին. — Վախկոտ ճուտիկ,Խոսքիդ տերն ես, արի մոտիկ.Առաջ վազիր դեռ եղբորս հետ,Ի՞նչ ես նայում վրան խեթ-խեթ.Դեհ, մեկ, երկուս, երեք՝ վազեք,Դուք իրարու լավ կսազեք:\nՈւ վազեցին. նապաստակըՓախավ անտառ, մտավ ծակը,Իսկ սատանեն, տնկած դունչը,Շրջան տալով ծովի շուրջը,Քրտնաթաթախ և վազեվազ,Շունչը կտրած և հազիվհազ,Քարին տալով իր մի ոտը՝Իրան գցեց Բալդու մոտը:\nԵվ ի՛նչ տեսավ էն լղպորը՝Բալդին շոյում էր եղբորը.— Ապրի՜, ապրի՜, իմ մոր բալեն,Խիստ հոգնե՜լ է զիլ վազելեն:\nՍատանեն էլ, փոքրիկ ճուտը,Փորին տալով երկար տուտը,Ասավ. — Գնամ բերեմ հարկը,Որ լցրել է պապս պարկը:\nԳնաց թոռը պատմեց պապին,Թե՝ հաղթըվեց ծովի ափին:\nԲալդին նորիցԹոկն օլորեց,Կախեց ծովից,Խիստ փոթորկեց,Ձայներ եկանԾովի տակից:\nՄի այլ հնարք գտավ պապըԵվ ուղարկեց թոռին ափը:\nԹոռը եկավ, ասավ Բալդուն.— Հերիք խառնես մեր ծովը դուն,Էս ի՞նչ կարգ է,Էս ի՞նչ վարք է,Քո ուզածըԷս ի՞նչ հարկ է.Էս ի՞նչ լուր է,Ի՞նչ տխուր է.Իմացած կա՞ գոնե մեկը՝Հարկ վճարեն սատանեքը:\nԷ՜, որ կուզես, մենք էլ կտանք,Բայց մի պայման չմոռանանք:\nՄեզնից հեռու, գետնի վրա,Որտեղ կուզես, նշան արա.Ձեռքիս փայտը ով մեզանիցԴեն շպրտի էն նշանից,Թող նա տանի ոսկու պարկը,Երեք տարեն ժողված հարկը:\nՀը, լռվեցա՛ր,Տես, վախեցա՛րԹևդ ջարդի,Վախկոտ Բալդի:\n— Հա՜, վախեցա՝ թևս ջարդի,Հլա լեզվին էս լակոտի,Հլա մտիկ պուճուր շանը:\nԱ՜յ, էն ամպն է իմ նշանը:\nՓայտը էնտեղ ես կնետեմ,Այնուհետև ես ձեզ գիտեմ...Սատանեն էր՝ փոքրիկ ճուտը,Փորին տալով երկար տուտը,Լեղապատառ ընկավ ծովը,Շունչը առավ պապի քովը,Եվ եղածը ծովի ափին՝Նա կցկտուր պատմեց պապին:",
    "***\nԲալդին նորիցԹոկն օլորեց,Կախեց ծովից,Խիստ փոթորկեց,Ձայներ եկանԽոր հատակից:\nԴարձյալ եկավ էն լղպորը.— Ա՜յ անիծվի էս մեր օրը,Բալդի, ունեմ էլի նոր բան...— Սուս, կաթնակեր, չքոտ, անբան,Հերթը իմն է , — ասավ ԲալդինԷն աներես չարի ճուտին: \n—Տեսնում ես դու էն մատակ ձինԱրածում է ջոկ, առանձին.Եթե նրան բարձրացնես,Ձեռքերովդ կես վերստ տանես,Ձեզ կբաշխեմ էդ ձեր հարկը,Դատարկ կերթամ մեր աշխարհքը:\nՍատանեն էր, էդ խոսքի հետՀասավ ձիուն, իսկույն ևեթԱռավ նրան իր ձեռներին,Զոռը տալով ջուխտ ծնկներին:\nԲայց երկու քայլ դեռ չփոխած,Փռվեց գետնին, սաստիկ դողաց:\n— Թուլիկ-մուլիկ չար սատանա,Վրադ հոգոց ո՞վ կկարդա.Վե՜ր կաց, վե՜ր կաց, չարի ճուտիկ,Աչքերդ բաց ու ինձ մտիկ:\nԴու չտարար ձին ձեռներով,Ես կտանեմ զույգ ոտներով: \n—Ասավ Բալդին ու ձին հեծավ,Ոտների մեջ նրան առավ,Մի վերստ տեղը իսկույն անցավ,Փոշին ելավ, դուման դարձավ:\nԷդտեղ դարձյալ չարի ճուտը,Չըմբռնելով Բալդու սուտը,Լեղապատառ ընկավ ծովը,Շունչը առավ պապի քովը,Իր տեսածը ծովի ափինՆա կցկտուր պատմեց պապին:",
    "***\nԲալդին նորիցԹոկն օլորեց,Կախեց ծովից,Խիստ փոթորկեց,Ձայներ եկանԽոր հատակից:\nՀնարք չկար. սատանեքըՀավաքեցին իրանց հարկը,Շալկած բերին Բալդու մոտը,Մեղա գալով, ընկան ոտը.— Ա՜ռ ուզածդ, գնա՜, — ասին, —Միայն հանգիստ տուր մեր դասին:",
    "***\nԲալդին եկավ տնքտնքալով,Ոսկին մեջքին զնգզնգալով:\n— Վա՛յ իմ օրին, — տերտերն ասավ,Թռավ տեղից, տեղ չգտավ,Կնկա փեշի տակը մտավ,Բալդին նրան փեշի տակիցՔաշեց հանեց՝ բռնած միրքից.Ասավ. — Բերի ես քո գանձը,Տարվա վերջն է, տուր իմ վարձը:\nԷն տեր ժլատըԲռնեց ճակատը.Բալդին մի հատ կտտացրեց,Նրան օճորքը թըռցրեց.Մի անգամ էլ կտտացրեց,Լեզուն բերնում լռեցրեց,Վերջն էլ որ չկտտացրեց,Խեղճ տերտերին գժվացրեց.— Ժլատ ծերուկ, էս քեզ մի դաս,Էժանության էլ ման չգաս, —Ասավ Բալդին ուրախ, ուրախ,Ելավ գնաց անվարձ, անհախ:",
    "ՔՆԱԾ ԴՇԽՈԻՀԻՆ ԵՎ ՅՈԹ ՔԱՋԵՐԸ(Փոխադրություն Ա. Պուշկինից)\n«Մնաս բարով» ասելովԹագավորը թագուհուն՝Գնա՜ց, չեկավ մի տարով:\nԹագուհին էր, օրն ի բուն,Առավոտից իրիկուն,Առագաստում կենտ նստած՝Լուսամուտին աչքն հառած,Սպասում էր, սպասում...Եվ աչքերը վնասում:\nԱչքերն էնքան նայեցին,Որ նայելուց ցավեցին:\nՉկա, չկա հոգյակը,Սիրտն է այրում փափագը:\nՄիայն բուքն է խիստ հուզվում,Ձյուն է գալիս ու դիզվում:\nԻնն ամիսը երբ անցնում,Առագաստում թագուհինՋրօրհնեքի բուն տոնինՈւնենում է մի աղջիկ,Ինչպես վարդի մի փնջիկ:\nԱռավոտուն, լուս ու մութ,Արքան եկավ, ի՞նչ օգուտ.Վրան նայեց թագուհին,Ծանր-ծանր հառաչեցՈւ հուզմունքից խստագինՃաշին ընդմիշտ նա ննջեց:\nԱրքան մնաց սգավոր,Նա էլ մարդ էր մեղավոր.Տարին անցավ ոնց երազ,Նա կին առավ դեռահաս:\nԲարձր, սիրուն, նազելի,Բայց բնույթը զզվելի,Չար ու հպարտ, կրտկրտան,Կասկածոտ ու մրըթմըրթան:\nՕժիտ ուներ լի ու լի,Հետն էլ՝ մի հատ հայելի:\nՊետք է ասեմ ավելին,Խոսել գիտեր հայելին.Հետը ուրախ խոսում էրՈւ զուգվելով ասում էր.( Ասա դու ինձ, հայելի,Ո՞վ կա ինձնից ավելիԱրմաղ-շարմաղ, սիրելի:\nՀայելին իսկույն ևեթԽոսում էր թագուհու հետ.«Չկա քեզնից ավելիԱրմաղ-շարմաղ, սիրելի»:\nՈւ թագուհին հըռհռում,Զույգ ուսերն էր ծըռմռում,Քթի տակը մըռմռում,Աչքերը ճըտ-ճտտացնում,Մատներով չըտ-չըտտացնում,Ձեռքը մեջքին կանթ արած՝Կանգնած հայելու դիմաց:\nԻսկ թագուհու աղջիկը,Հոտով վարդի փնջիկը,Հետզհետե ծաղկելով՝Մեծանում էր օրերով:\nԱչք ու ունքը սև սաթ էր,Լույսը դեմքից կկաթեր:\nԴարձավ սիրունի փեսենԻշխանազուն Եղիսեն:\nՀոր մոտ ղրկեց նա պատգամ.Արքան ասավ. «Հա՜, կտամ»:\nՅոթը քաղաք, շատ դղյակՏվեց օժիտի տեղակ:\nԹագուհին առագաստումԻրան զուգում, պատրաստում,Ու հայելուն նա էլի.— Ասա դու ինձ, հայելի,Ո՞վ է ինձնից ավելիԱրմաղ-շարմաղ, սիրելի:\nՀայելին, թե՝ «Թագուհի,Լսիր, քեզնից ավելիԽորթ աղջիկդ է սիրելի»:\nԹագուհին է վեր թռչում,Խփում նրան ու ճչում.— Այ դու անպե՜տք ապակի,Քո սրտիկը թող ճաքի.Դու ուղիղը չես ասում,Վրդովել ես ինձ ուզում:\nԱ՜յ թե ինչպես աճեց նա,Հարկ է, սպիտակ կերևա.Հղի մայրը մեն-մենակԼուսամուտից շարունակՁյունին էնքան է նայել,Որ աղջիկն է սպիտակել:\nԲայց ինձ ասա՜ դու էլի,Իմ աննման հայելի.Մի՞թե ես չեմ դշխունը,Աշխարհի մեջ նշխունը:\nՊատասխանեց հայելին.«Խորթ աղջիկդ է սիրելի».Ոնց թե կծած սև օձից,Չար թագուհին նախանձիցԷն հայելուն մի բոթեց,Բռնեց մի կողմ շպրտեց.Ճչաց, կանչեց նաժիշտին,Կանչեց, բերեց իր կշտին,Ասավ. «Աղջի, քեզ հետ եմ,Թե չէ մազդ կփետեմ.Խորթ աղջկաս հետդ առ,Իսկույն ևեթ տար անտառ.Կապիր նրան ծառերին,Բաժին դառնա գայլերին»:",
    "Աստված պահի կնոջ հերսից,Սատանան էր խոսում ներսից.Հետը վիճել չէր կարելի,Մի կրակ էր անմարելի:\nՆաժիշտն առավ վարդ դշխուհուն,Տարավ անտառ, այնպես հեռուն,Որ աղջիկը ընկավ գլխի,Արցունք թափեց աղի-լեղիՈւ աղաչեց. «Հույսս, լույսս,Ի՞նչ եմ արել, անմեղ կույսս.Դու ինձ խղճա՜, ինձ խնայի՜,Երբ որ դառնամ ես թագուհի,Կկատարեմ քո բաղձանքը»:\nՆա էլ լսեց աղաչանքը,Ոչ սպանեց և ոչ կապեց,Տեղը թողեց, տուն շտապեց:\n— Ի՞նչ, — հարցրեց չար թագուհին,-Որտե՞ղ մնաց քո դշխուհին:\n— Խոր անտառում ասեմ ճիշտը,—Պատասխանեց սև նաժիշտը, —Ես կապեցի զույգ արմունկից,Էլ չի պրծնի գայլի ճանկից:\nԼավն էլ էն է՝ չտանջըվի,Խոր անտառում թող ջընջվի:\nԼուրը հասավ ողջ աշխարհին,Թե կորել է վարդ դշխուհին:\nԹագավորը մնաց լալեն,Լալեն, լալեն, մղկտալեն,Ու պատանի անբախտ փեսեն,Իշխանազուն էն Եղիսեն,Սիրող սիրտը հա՜ տանջելով,«Ո՛վ տեր աստված» հա՜ կանչելով՝Գնաց գտնի նշանածին:",
    "Հիմի գնանք մենք կորածին.Մաղիկ-մաղիկ մղկտալեն,Էս կողմ, էն կողմ, վեր, վար տալենՄութ անտառը տվեց, անցավ,Մի դղյակի նա մոտեցավ:\nՇունը հաչելով վրա վազեց,Մոտը գալով ոտը լիզեց.Թափառական հյուրը չքնաղՍրահ մտավ լուռ ու խաղաղ.Պատշգամբը ելավ վախով,Դուռը բացեց երկաթ ախով,Մտավ սենյակ և ոչ մի շունչ,Չորս պատերը կանգնած են մունջ,Բայց տախտերին խալ-խալիչաԵվ հատակին նախշուն քեչա.Մի անկյունում փայտե սեղան,Մի անկյունում մեծ վառարան.Տեսավ կույսը դատարկ տեղ չիԲարի մարդկանց մոտ չի կորչի.Ու սենյակից դես-դեն մտավ,Ցաք ու ցրիվ ինչ որ գտավ,Սրբեց, մաքրեց ու վեր քաղեց,Ընկած բանը տեղից կախեց,Ու սենյակի դուռը ախեց.Սրբի առաջ վառեց կանթեղ,Գնաց, մտավ մի ծածուկ տեղ:\nՃաշի ժամին մին էլ ահա,Բակ լցվեցին յոթն աժդահա,Յոթով մտան սենյակը այն.Մեծը ասավ. «Էս ի՞նչ նոր բան.Ամե՛ն ինչը արդի-կարգի,Ո՞վ է բերել տունը սարքի,Ո՞վ ես, ո՞վ չես, առաջ արի,Տեսնենք՝ չ՞ար ես դու, թե բարի.Թե մի մարդ ես դու ալևոր՝Մեր բիձեն ես դու պատվավոր.Թե պատանի՝ ջիվան-ջահել,Մեր ախպերն ես ախպոր վայել.Թե ծեր կին ես՝ մայր եղիր մեզ,Մեզ էլ որդի արա դու քեզԹե աղջիկ ես հուրիկ — բուրիկ,Եղիր դու մեզ անուշ քուրիկ»:",
    "Եվ դշխուհին երևաց,Մինչև գետին խոնարհվեց,Տան տերերին բարևեց,Վարդի նման կարմրեց.Ներողություն նա խնդրեց,Որ անկոչ ու անծանոթՀյուր է եկել իրենց մոտ:\nԻսկույն խոսքից իմացան՝Դշխուհի է աղջիկն այն.Գորգի վրա նստեցրինԳաթա, գինի հրամցրին.Թողեց գինին գավաթովՈւ գաթիցը, ամոթով,Կտրեց կերավ մի պատառ:\nՀանգստանալու համարՅոթն ախպորից հյուրընկալԽնդրեց նա մի մահճակալ:\nՅոթն ախպորով միասինՍենյակ տարան հյուր կույսին:\nԹողին նրան մեն-մենակՔնի իրանց թևի տակ:\nՕրերն անցնում են կամաց,Բայց դշխուհին նշանածՅոթն ախպրանց դղյակումՀամ ծլում է, համ ծաղկում.Եղբայրները խմբովիԼուսաբացին՝ մի քովիԳնում են միշտ ման գալու,Վայրի բադեր որսալու,Կամ թե թաթար փնտրելուԵվ գլուխը կտրելու,Հալածելու միասինՊյատիգորսկի չերքեզին:\nԵվ դղյակի տիրուհիԻնքն է մնում, դշխուհին.Վառում, եփում, պատրաստում.Յոթի հետ սեղան նստումՈւ հակառակ չի խոսում,Ջա՛ն է ասում, ջա՛ն լսում,Օրերն էդպես են հոսում,Հեքիաթն էսպես է ասում:\nՅոթն ախպերով վարդ կույսինՍիրեցին. բարիլուսինՍենյակ մտան միասին.Մեծը ասավ. «Վարդի բույր,Անվանել են մենք քեզ քույր,Բայց սիրել ենք քեզ յոթով,Մեզ մի անի ամոթով.Դու մի թույլ տա, որ կռվենք,Պատճառ դառնաս, մենք ցրվենք:\nԵղիր մեզնից մեկիս կին,Մյուսներիս քույր անգին.Գլուխդ ի՞նչ ես շարժում,Մի՞թե ինձ ես դու մերժում,Ընտրիր, ո՞րս է քեզ արժան»:",
    "— Օ՛ , դուք քաջեր պատվարժան,Իմ եղբայրներ սիրասուն,Ճիշտն եմ, ճիշտը ձեզ ասում.Աստված պատժի, թե ստեմ,Տեղիս մեջ ողջ չնստեմ.Ես աղջիկ եմ հարսնացու,Ունիմ ես ինձ փեսացու:\nԴուք շատ քաջ եք ու խելոք,Ձեզ սիրում եմ ես ջոկ-ջոկ,Եղբայրներս եք հարազատ,Թողեք խոսեմ ես ազատ.Նշանածս է, ձեզ ասեմ,Իշխանազուն Եղիսեն»:",
    "Եղբայրները խորհեցին,Ծոծրակները քորեցին:\n«Որ էդպես է, մեզ ներիր,Քրոջ նման մեզ սիրիր,Եվ այդ մասին, ասեմ ճիշտ,Էլ չեմ խոսի ես ընդմիշտ»,Գլուխ տալով մեծն ասեց:\nԿույսը տեղի մեջ խոսեց.«Հա, չես ուզում, ախպեր ջան,Քույրդ լինի դավաճան»:\nՅոթն ախպերը փեսացուԹողին աղջիկն հարսնացու,Սուսիկ-փուսիկ գնացինԵվ խոսքի տեր մնացին:",
    "Բայց նենգամիտ թագուհինՉէր մոռացել ցավը հին.Նա չէր ներում դշխուհունՈ՛նց՝ իրանից նա սիրո՛ւն:\nԲայց թե էն է ցավալին,Գնաց գտավ հայելին,Դրավ առջևն ու նստեց,Իրան զուգեց, պատրաստեց.Ժպտաց, ասավ. «Հայելի,Ասա՜ , ասա՜ ինձ էլի,Ո՞վ է ինձնից ավելիԱրմաղ-շարմաղ, սիրելի»:\n— Գեղեցիկ ես, խոսք չկա,Բայց անտառում մինը կա,Յոթ ախպրանց դղյակումԱնհայտ ծլում ու ծաղկում:\nՆա է քեզնից ավելիԱրմաղ-շարմաղ, սիրելի»:\nՈւ թագուհին վեր թռավ,Իր նաժիշտին ձեռք առավ.(Վստահացար ինձ խաբե՞լ,Խորթ աղջկաս չկապ՞ել:\nՆա էլ պատմեց եղածը.Թագուհին թե՝ չեղածըՔո գլուխը կբերեմ.Քանի ողջ է դշխուհին,Վայ կտամ քո արևին:",
    "Մատաղ կույսը մի ջերմ օր,Սպասելով յոթն ախպոր,Պատուհանում մանում էր.Էն ինչ դռան մեծ շունն էրՍաստիկ հաչեց: \nԴշխուհինՏեսավ, որ մի ուզվոր կինՊաշտպանվելով շնիցը,Ներս է մտնում դռնիցը:\n— Ա՜յ շուն, հանգիստ, ի՞նչ է, ի՞նչ.Սպասիր դու, տատի՜, քիչ.Կլռեցնեմ ես գժինՈւ կբերեմ քեզ բաժին, —Գոչեց վերից էն կույսը:\n— Իմ զավակը, իմ լույսը,Շունդ ինչքան կատղած է,Աղքատ կուզե, որ կծե.Եկ ինձ մոտ: \nԿույսն ուզում էՀաց բերի. շունն հուզվում է.Պատշգամբին կպչելով,Ոտքերն ընկած հաչելով,Թույլ չի տալիս աղջկանՄոտենալու էն կնկան:\nՀենց պառավը դեպ նրան,Հարձակվում է հա վրանԷնպես կատղած, գազազած:\n— Էս ի՞նչ հրաշք, — կույսն ասաց, —Էսօր շունը ինչ վատ է,Կարելի է՝ քնատ է:\nԲերեց հացը ցած նետեց,Շանը մի կերպ խըտտեց:\nՊառավն առավ ու ասաց.«Աղջիկ, օրհնի քեզ աստված,Շունը վերև չի թողնի,Էս խնձորը դու բռնի»:\nՈւ մի խնձոր մեղրածոր,Ոսկեզօծած, կարմրավուն,Վեր է գցում դշխուհուն:\nՇունը վերև է զլում,Կույսը խնձորն է խլում:\n«Շան հաչոցը քեզ ի՞նչ փույթ,Աղավնյա՜կս, անձանձրույթ,Էդ խնձորը կարմրախետԱնուշ կանես ճաշից ետ»:\nՊառավն ասաց, հեռացավ,Շունը նորից չարացավ,Նա վազում է, վազվզում,Կոնծկոնծում է, մըզմզում,Մին չոքում է, մին պառկումԵվ սրտիցը խոր տնքում.Ասել կուզե դշխուհուն՝«Դե՜ն շպրտիր»: \n— Ա՜յ իմ շուն,Էսօր քեզ ի՞նչ պատահեց, —Ասավ շանը ու շոյեց:\nՀետո մտավ սենյակը,Դրեց, փակեց դռնակըՈւ սկսեց նա բանել,Պատուհանում կազ մանել,Աբրեշումից թել հանել,Ախպրանց ճամփեն հա պաել,Ալ խնձորին ծուռ նայել:\nԽնձոր, խնձոր, ի՛նչ խնձոր,Էնքան հյութոտ, մեղրածոր,Հոտոտ-մոտոտ, թարմ ու նորԿարմրաթուշիկ, ոսկեհատ,Կուտ ու կորիզ՝ նռան հատ,Երևում են կեղևից,Նոր է քաղած տերևից:\nԿույսը եղավ սրտամաշ,Չհամբերեց մինչև ճաշ.Խնձորն առավ նա ձեռքին,Մոտեցըրեց շրթունքին,Մի քիչ կծեց ատամովՈւ կուլ տվեց խիստ համով:\nՄին էլ հանկարծ իմ կույսը,Եմ հոգյակը, իմ լույսը,Անձեն-անձուն, անբարբառՓռվեց տեղը շնչասպառ,Դալար կռներ թափվեցին,Պայծառ աչքեր փակվեցին,Ընկավ կույսը նշանած,Ո՛չ կենդանի, ո՛չ մեռած:\nԵղբայրները անտեղյակԳալիս էին դեպ դղյակՕրվա հաջող թալանից.Մին էլ շունը տան կողմիցՎրա պրծավ հաչելով,Ու նորից տուն փախչելով.Կուզեր ասել՝ շուտ հասեք,Էլ մի՜, էլ մի՜ սպասեք,Էն քաջերը՝ վատ նշանՀաշվելով հաչոցը շան՝Սլացան ու ներս ը՛նկան՝«Ա՛խ, վա՛խ»: \nՇունը բարձրաձայնՎրա պրծավ, չարացավ,Խնձոր, կերավ, չորացավ:\nԷլ ետ չգա էդ օրը,Թունավոր էր խնձորը:\nՅոթ ախպերը ամենքով,Հոգու սաստիկ հուզմունքով,Քրոջ առաջ գլխակախԿանգնած էին մտազբաղ,Ու սրբազան աղոթքովԲարձրացըրին խնամքով,Խաս-խաս շորեր հագցըրին,Հագցըրին ու կապցըրին,Աղի արցունք մաղեցին,Նրան թաղել ուզեցին,Բայց մտքերը փոխեցին:\nԽորը քնի թևի տակ,Ինչպես քնած հրեշտակ,Կույսը անուշ էր ննջում,Միայն թե նա չէր շնչում:\nԵղբայրները երեք օրՍուգ նստեցին սգավոր,Բայց դշխուհին նախ-նախշուն,Խոպոպները աբրեշում՝Իր խոր քնից չսթափվեց:\nԵրեք օրը թամամվեց,Դրին դագաղ բյուրեղյաՈւ կարդալով «Տեր, ուղղյա»,Տարան նրան թափուր սար,Սարի տակին մի խոր այր.Շղթաներով կախեցին,Յոթը սյունից մեխեցին,Շուրջը ճաղեր տնկեցին,Քրոջ առաջ չոքեցին,Խոնարհվեցին մինչ գետին:\nԽորհրդավոր էդ պահինՄեծը ասավ. — Այ չքնաղ,Ջահել մտար դու դագաղ,Զոհ գնացիր նախանձին.Գեղեցկությունդ առանձինՅոթն ախպորով սիրեցինք,Բայց քեզ փեսիդ պահեցինք.Հիմի դու կա՜ց այս վայրում,Մութ ու մթին այս այրում:",
    "Եվ թագուհին նախանձոտՈր տենչում էր մահվան բոթ,Նորից առավ հայելին,Իրա միակ սիրելին.Հարցրեց. — «Ասա՜ հայելի,Բոլորիցը ավելիՄի՞թե ես չեմ սիրելի»:\nՀայելին, թե՝ «Հա, էլի,Չկա քեզնից ավելիԱրմաղ-շարմաղ, սիրելի»:",
    "Նշանածին՝ էն փեսեն,Իշխանազուն Եղիսեն,Ողջ աշխարհն է ման գալիս,Ման է զալիս ու լալիս,Ասեք՝ ո՞ւր է դշխուհիս,Ասեք՝ ո՞ւր է նշխուհիս:\nՈվ լսում է, զարմանում,Որը՝ հայտնի ծիծաղում,Որը՝ գլուխը կախում,Ու արևին լույս երեսԴիմեց տղան վերջապես.«Արև՜ , արև՜, արեգա՜կ,Աշխարհն առած թևիդ տակ,Կլոր տարին շարունակՄան ես գալիս երկնքով.Բա չի՞ ընկել քո աչքովԻմ դշխուհին նորահարս,Ես փեսան եմ անմուրազ:\n— Ոչ, չեմ տեսել, պատանի,Գուցե նա չի կենդանի,Գուցե... \nՀարցրու լուսնյակին՝Տես՞ել է քո հոգյակին:\nԵղիսեն իր հուշերովԴիմեց լուսնին գիշերով.— Լուսի՜ն, լուսի՜ն, լույս երեսԴու ոսկեզօծ եղջյուր ես.Աչքդ խաժուժ, լուսաէջ,Դու ծագում ես մթի մեջ,Քեզ աստղերը սիրելովՀա մնում են նայելով,Մ՞իթե խնդիրս ես մերժում՝Մի տեղ, էս լեն աշխարհում,Չե՞ս տեսել իմ դշխուհուն,Նա իմ հարսն է, ես փեսա,Լուսին, լուսին, դե՜ , ասա:\nԼուսինն ասավ. — Պատանի,Ինձնից կարծիք մի՜ տա՜նի,Գիշերները մութ-մթին,Ես ծագում եմ իմ հերթին.Ես չեմ տեսել դշխուհուն,Գնա, դիմիր դու քամուն,Գուցե նա քեզ ճար անի.Գնաս բարով, մի՜ կանգնի:\nՔամուն դիմեց Եղիսեն.— Կանգնի, քամի, քեզ ասեմ.Քամի, քամի կորովի,Հալածում ես խմբովինԷն երկնքի ամպերը,Հուզում, դիզում ծովերը,Ու քո անուշ հովերըՏարածում ես անսահման.Դու հզոր ես անպայման,Դու չես վախում ոչ ոքից,Բացի, բացի էն Մեկից.Մ՞իթե խնդիրս ես մերժում,Մի տեղ, էս լեն աշխարհում,Չե՞ս տեսել իմ դշխուհուն,Նա իմ հարսն է, ես փեսա...Քամին ասավ. — Ես տեսա.Գետից վերև կա մի սար,Էն սարումը մի խոր այր,Էն այրումը՝ խավարումՄի դագաղ է օրորվում.Շղթաներով է կախած,Յոթը սյունից է մեխած:",
    "Քամին բացեց իր թևը.Տղան՝ առավ սուգ սևը,Լալով գնաց հեռացավ,Թափուր սարին մոտեցավ.Սարի շուրջը՝ դատարկ վայր,Սարի տակը՝ մի խոր այր:\nԳնաց, գնաց մութ անցքով,Գնաց տխուր հայացքով,Գնաց, գտավ մի դագաղ,Շղթաներով վերից կախ,Միջին պառկած է անշունչԻր դշխուհին՝ վարդի փունջ:\nՎայը տալով իր գլխին,Վազեց, կպավ դագաղին,Եվ դագաղը բյուրեղիցՓշրվեց՝ ու իր տեղիցԿույսը զարթնեց զարմացած,Շուրջը նայեց ու ասաց.— Ա՛խ էսքան էլ մարդ քնի,Իր գլուխը վեր դնի...Վեր բարձրացավ դագաղիցԵվ ի՛նչ տեսավ էնտեղից.Վայ, երազ է, մուրազ է,Ու լաց եղան երկուսով,Այրից ելան ու լուսով,Հեռու ծայրից աշխարհքի,Ուրախ, զվարթ, ձեռք-ձեռքի,Սարեր, ձորեր շրջելով,Անուշ, անուշ զրուցելով,Ինչպես երկու աղունիկԵկան հասան արքունիք:\nԼուրը հասավ աշխարհին՝Կենդանի է դշխուհին:\nՀենց էն պահին թագուհինԷլի առած հայելին,Հետը անուշ խոսում էր,Ծռմռվելով ասում էր—— Ո՞վ կա ինձնից ավելիԱրմաղ-շարմաղ, սիրելի:\n— Դու չքնաղ ես, խոսք չկա,Խորթ աղջիկդ, էն որ կա,Նա է քեզնից ավելիԱրմաղ-շարմաղ, սիրելի,\nՆորից հուզվեց թագուհին.Տվեց փշրեց հալելին,Դռնից ուղիղ դուրս թռավ,Խորթ աղջկան պատահավ,Սիրտը ճաքեց ու մեռավ:\nՀենց որ նրան հողեցին,Խորը, խորը թաղեցին,Սկսեցին հարսանիք.Երկու ջահել՝ ջան-ջանիկՊսակվեցին մուրազով.Դեռ աշխարհը երազովԷդպես խնջույք չէր տեսել,Ես էլ առա մեծ հաճույք,Էնքան գինի կոնծեցի,Լոկ բեղերս թրջեցի:",
    "ՔՆԱԾ ԱՐՔԱՅԱԴՈԻՍՏՐԸ\n(Փոխադր. Վ. Ժուկովսկու հեքիաթից)\nԱնցած բան է և շատ էլ հին, —Թագավորն ու իր թագուհինԱպրում էին հաշտ ու սիրով,Բայց խնդացել չէին որդով:\nՄի օր դաշտում, առվի ափին,Որդու կարոտ էն թագուհինԴառը-դառը լաց էր լինում,Արցունք թափում, որդի ուզում:\nՄին էլ, ըհը, մի խեցգետինԵրևում է առվի ափինՈւ ասում է. — «Իմ թագուհի,Խղճում եմ քեզ, դու մի տխրի,Կըգա օրը էն ցանկալի,Քեզ մի չքնաղ աղջիկ կըլնի»:\n( Գոհ եմ, գոհ եմ ես խեցգետնից.Դու խոսում ես հենց իմ սրտից:\nԲայց խեցգետինն արդեն ջրումՄեր թագուհուն էլ չէր լսում:\nՄարգարե էր էն կենդանին,Ասածն եղավ ժամանակին.Աղջիկ եղավ մեր թագուհուն,Էնպես թութուշ, էնպես սիրուն,Որ չուտեիր, չըխմեիր,Միայն նրան հ՜ա նայեիր,Ահա բարի հայրիկ արքանՔեֆ է սարքում ճոխ ու փարթամ.Կախարդ կանանց տասնըմեկինՆա կանչում է էն խնջույքին,Նա խառնում է իր հաշիվը,Տասներկուս էր կանանց թիվը:\nՎերջին մեկը, կաղ ու պառավ,Որ չկանչվեց, սրտին առավ:\nՊատճառ ուներ չըկանչելը,Որ չըկտրենք խոսքի թելը՝Պետք է ասենք, հայրիկ արքանՏասներկու հատ ուներ աման,Դեղին ոսկուց, իրար նման:\nՃաշն եփելիս ընկան իրար,Ամաններից մեկը չկար:\nՈ՞վ էր տարել էն ամանը,Գաղտնիք մնաց մեզ էդ բանը:\n— Է, ի՞նչ անեմ, — ասավ արքան,Էլ չըկանչեց կախարդ կնկան:\nՈւ հյուրերը հավաքվեցին,Նստան, կերան ու խմեցին,Ճոխ սեղանից գոհանալով,Հայր արքային գլուխ տալով,Հանդիսավոր կերպով նրանքՆորամանկան տվին օրհնանք.— Ոսկի լինի հագիդ զգեստ,Լինիս չքնաղ, լինիս համեստ,Ուրախություն քեզ անպակաս,Ամեն աչքի քաղցր թվաս.Այն փեսացուն, որ կտան քեզ,Լինի առողջ, սիրունատես,Ամեն ծանոթ ու ազգականՔո գլխովը թող պտույտ գան:\nԷսպես ահա տասը կանայք,Նորամանկան տալով օրհնանք,Ամեն մեկը ջոկ, առանձին,Թողին պալատն ու գնացին:\nՀերթը հասավ մնացորդին.Դեռ բան չասած՝ տեսավ կաղին,Որ կանգնած է մանկան վերև,Ինքն այլանդակ, շորերը սև:\n— Ես խնջույքին ներկա չեղա,Բայց իմ ընծաս, աղջիկ, ահա:\nԵրբ տասնվեց գարունդ անցնի,Թող քեզ էսպես փորձանք հասնի.Մանած մանող թեշկի կեռըՊետք է ծակի քո մի ձեռը.Այ իմ չքնաղ, ձեռքիդ վերքիցՄեռնես, գնաս լույս աշխարհքից:\nԱնիծելով կախարդն էսպես,Անհայտացավ, եղավ անտես:\nԻսկույն խոսեց մյուս կախարդը.Ասավ. «Հիմի իմն է հերթը.Թող մանկիկը ոչ թե մեռնի՝Երեք հարյուր տարի քնի.Ժամանակը որ լրանա,Քնած տեղից թող վեր կենա,Թող տեր դառնա որդու, թոռի,Թող ծերանա, հետո մեռնի»:\nԱսավ, գնաց: \nԱրքան տխրեց,Էլ ոչ կերավ, էլ ոչ քնեց.Է, ի՞նչ աներ, որ խեղճ մանկանԲաժին չաներ անգութ մահվան.Նա մտածեց այսպես մի բանՈւ արձակեց խիստ հրաման.— Զեզ եմ ասում, մարդիկ, զգույշ.Էլ չըցանեք կանեփ ու վուշ.Թեշիկ, իլիկ ասած բանըԹող չըճարվի մեկի տանը.Երկաթ սանդերք, վըշի ջահրենԹող դուրս քշվեն իմ լայն երկրեն: \n—Երկրին տալով այդ օրենքըԿերավ, քնեց արքան ինքը:\nՄեծանում է էն աղջիկը,Ինչպես հոտոտ վարդ ծաղիկը:\nՏասնհինգը անցավ անհետ,Ի՞նչ կլինի դրանից ետ,Մի օր արքան ու թագուհինԱղջկանը տանը թողին,Դաշտ գնացին զբոսնելուՈւ խոստացան շուտ ետ գալու:\nԲայց աղջիկն էր խիստ ձանձրացավԵվ մտքիցը այ ինչ անցավ.«Լավ է, գնամ ես էս անգամՄեր պալատը մի լավ ման գամ»:\nՄտավ պալատ բազմանկար,Սենյակներին համրանք չըկար.Մի սանդուղք կար բազմաստիճան,Էդ սանդուղքով գնաց անձայն,Գնաց ու մի սենյակ մտավ,Էնտեղ մի ծեր կնիկ գտավ:\nՄի կողմ դրած նա սանդերքը,Վուշ էր մանում, երգում երգը.— Մանիր, ման տուր, իմ թեշիկ,Չըկտրվես, իմ վըշիկ:\nԿըսպասեի ես հյուրի,Եկավ հյուրը ցանկալի.Հուրիկ-բուրիկ,Հյուր աղջիկ,Վարդի փընջիկ,Ջան աղջիկ.Կուզեմ կծկեմ մանածս,Կիսատ մնաց հինածս,Բռնիր իլկիս կեռիցը,Որ ազատվեմ բեռիցսԴեհ, շուտ արա, բալիկս,Տես, ինչ ծանր է իլիկս:\nՀյուրը բռնեց կեռիցը.Վիրավորվեց ձեռիցը.Վիրավորվեց ու ընկավ,Վրան խորը քուն եկավ:\nԵվ ընդգրկեց խոր քունըԱրքայական ողջ տունը,Ինչ կար, չկար լռեց հանկարծԱրքան դաշտից ետ դառածԹագուհու հետ թևանցուկՊալատում անձեն-անձուկՍանդուղքի մոտ փռվեցին,Խորը-խորը քնեցին:\nՇքախումբը քնեց նույնպես,Պահակ խումբը՝ մեռածի պես,Պատին ճանճերը թմրեցին,Բակի շները քնեցին,Գլուխները գոմում կախած,Թավ բաշերը ցրիվ տված,Էն ձիերն էլ կեր չեն ուտում,Կանգնած քնել են տեղերում:\nԽոհարարը կրակի մոտՇունչ է քաշում խռպոտ, խռպոտ,Բարկ կրակն էլ կաս-կարմրածՔնած բոցով վերն է կանգնած.Եվ կրակի ծուխը բոլորՉի բարձրանում ոլոր-մոլոր.Ապարանքը շրջակայքովԲռնվել է մի խոր քնով:\nՇրջակայքին պատեց անտառ,Անտառին էլ փշե պատվար.Մեծ պատվարն է դարձել արգելքՈր պալատում չկա մուտք, ելք:\nՆրան ոչ ոք չի մոտենա,Գիտե որ ողջ ետ չի դառնա.Թռչունն անզգամ մոտ չի թռչում,Գազանն ահից հեռու փախչում,Ամպերն անգամ չեն երևումՄութ ու մթին թավ անտառում,Եղած բան չէր գոնե մին-մին,Էնտեղ փչեր ազատ քամին:\nԱնցավ դարը դանդաղահոս.Արքան՝ անունը Մատթեոս,Մարդկանց մտքից քիչ-քիչ ելավԵվ համարյա մոռացվեցավ:\nԲայց մի բան կար չմոռացված.Անտառի մեջ պալատ կանգնած,Գեղեցկուհին միջին քնած:\nՋահել տղերք, ժիր, համարձակ,Սրտերի մեջ հուր ու կայծակ,Մրցում էին միմյանց հետ:\nՈւ սլանում ինչպես մի նետԷն անտառը կախարդական,Որ աղջկան քնից ձեն տան:\nԳնացողը ետ չէր գալի,Իգիթ տղերք, ձեզ ողորմի:\nԵրեք հարյուր տարին անցավ,Քնի ժամը հա լրացավ:\nԵվ ահա ինչ: \nԳարնան մի օր,Իր խմբովը հանդիսավորՄի արքայազն գնաց որսի:\nԻնչպես եղավ, դու մի ասի,Ընկերներից նա ետ մնացԵվ ուղղակի անտառ գնաց:\nԷն անտառը մթին, խավար,Մութ անտառին փշե պատվար,Պատվարի տակ մի ծերուկ մարդ,Ծերուկ մարդը ուրախ, զվարթ:\nԴիմեց ծերին, ասավ, պապի,Էս անտառից ինձ բան պատմի:\nԾերունին էլ սիրահոժարՊատմեց նրան ինչ կար, չկար:\nԱրքայազնը ջահել-ջիվան,Մի աներկյուղ քաջի նման,Իր լսածից բորբոքվելովՏակի ձիուն խթանվելով,Ելավ ընկավ խիտ անտառը:\nԲայց ի՞նչ. փշե էն պատվարըԴարձավ կանաչ, մատաղ մերին,Ծառ ու ծաղկունք, վարդեր գրկին:\nՄեր իգիթին ճամփա տալով,Հա կրկնում էր. «Բարով, բարով»,Նա պատվարից անտառ մտավ,Ուր ամեն ինչ թարմ էր ու թավ.Թիթեռները ծաղկանց վրա,Նուրբ թևերով ճիշտ բեհեզյաՀուրհուրում են ու թըրթըռում.Գետակները՝ մեղմիկ, սիրուն,Կոհակ, կոհակ ու ոլորունՔըչփըչում են ու փըրփըրում.Սիրուն հավքեր երգ են երգումՈւ ճյուղքից ճյուղք հա՜ թռչկոտում:\nՔամին չկա իրա սազովԵվ անտառն է խաղաղ ու զով.Եվ գնալով առաջ էդպես,Հասավ պալատ նա վերջապես:\nԲայց ինչ պալատ, մի հրաշալիք,Հին դարերի թողած գաղտնիք,Եվ պալատի մեծ դուռն է բաց,Բակի միջին մարդիկ քնած,Մեկը անշարժ տեղը կանգնած,Մի ուրիշի բերանն է բաց.Նա իր խոսքը դեռ չավարտած,Լեզուն բերնի մեջը սառած:\nԱրմանալով, զարմանալով,Եվ բակիցը պալատ գալով,Քնած գտավ նա սանդուղքինԹագուհու հետ՝ թագավորին:\nՔայլեց անցավ քնածներիցՈւ վեր ելավ մեծ սանդուղքից.Էս կողմ ընկավ, էն կողմ ընկավ,Ողջ պալատը նա ման եկավ,Շուրջը բոլոր քունն է տիրել,Մեռելության կնիք դրել:\nԲայց դռնովը նա մեն-մենակՎերջը մտավ մի նոր սենյակ.Սենյակումը մի բարձր սյուն,Սյան բոլորը՝ սանդուղք սիրուն.Էն սանդուղքով ոլ-ոլորունՎերև գնաց թեթև — թեթևԵվ ի՞նչ տեսավ այնուհետև:\nԳեղեցկուհին քնած մուշ-մուշ,Մանկան նման շունչը անուշ.Կարմրել է վարդի նման,Ցող քրտինքը ճակտի վրան:\nԹուխ մազերի թավ խուճուճըԹափթըփվել է ճակտի շուրջը.Երկնի կամար, աղեղ ունքեր,Գիշերվա պես սևիկ աչքեր,Ու բյուրեղյա նուրբ իրանըԾածկել է զառ պատմուճանը:\nՁյունից սպիտակ կուրծքը հև-հևԵլևէջներ ունի թեթև.Շրթունքները՝ վարդի թերթեր,Կրծքի վրա՝ սպիտակ ձեռներ.Մանրիկ -մանրիկ ոտիկներըՍեղմել են նուրբ կոշիկները:\nԳեղեցկության առաջ կանգնած,Էնպես էրված, էնպես գերված,Արքայազնը, մի բուռը հուր,Հրի միջին անճար, անջուր,Գետին չոքեց, չհամբերեց,Քնած աստղին մի համբուրեց:\nԶարթնեց աղջիկն իսկույն ևեթՈւ պալատը հենց նրա հետ:\nՆորից աղմուկ, նորից շարժում.Հայրիկ արքան մայր թագուհունՍանդուղքովը վեր է տանում,Ման գալուց են վերադառնում,Շքախումբը իրա կարգինՀետևում է թագավորին:\nՃանճեր, շներ, թռչում, հաչում,Քանի գնում՝ աղմուկն աճում,Գոմում զարթնած էն ձիերըՆորից ուտում իրանց կերը.Խոհարարը հուրն է փչումՈւ օդի մեջ ծուխը կորչում:\nՁեռքից բռնեց գեղեցկուհին,Ներքև բերեց անգին հյուրին:\nԾնողները դեմ վազեցին,Երկուսին էլ փաթաթվեցին:\nԷլ ի՞նչ մնաց մեզ պատմելու,Մեր հեքիաթը վերջացնելու:\nՄեծ հարսանիք ու կերուխում:\nԵս էլ եղա հարսանիքում.Լավ քեֆ արի, լավ ապրեցի,Էնքան գինի ես կոնծեցի,Բայց մի պուտ էլ կուլ չգնացԲուկըս չոր էր, չոր էլ մնաց:"
]